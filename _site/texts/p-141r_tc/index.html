<p><a href="/2017-workshop-edition/diplomatic/">[TOC]</a> | <a href="/2017-workshop-edition/texts/p-141r_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f287.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />141r</a> - - - - - </div>

<h2 id="mouler-une-span-classalescrevissespan">Mouler une <span class="al">escrevisse</span></h2>

<p>Sil y manque quelque petite chose tu la<br /> peulx rejoindre ou bien remplir avecq du <span class="m">ciment</span><br /> d<span class="pro">orfevre</span>[illegible]</p>

<p>L<span class="al">escrevisse</span> est des plus fantasques a mouler Mays aussy<br /> donne exemple de mouler beaucoup daultres fort difficilles<br /> Les masles se discernent par les oeufs que portent les femelles<br /> Et par quattres <span class="del">jambes</span> petites jambettes blanches au bout quon<br /> les masles <span class="del">ap</span> au dedans de la queue apres les huict jambes<br /> principalles Il nest que bon de les faire un peu seicher pour ce que<br /> les grumeleures nen viennent que plus <span class="del">dures</span> rudes &amp; plus<br /> belles Car tout ce qui est de coquille ne se diminue pas Il est<br /> vray que si tu les laisses trop seicher ces petites jambettes<br /> de dedans se diminuent &amp; rendent plus gresles &amp; nont pas<br /> tant de corps Si aussy elles sont trop seiches la chair<br /> se separe des escailles Advise doncq de te servir de<br /> la mediocrite Elles ont certain poil entre les pattes &amp; au<br /> bout de la queue Et pourceque tout poil est fascheux a<br /> mouler a cause quil sembrouille avecq le sable &amp; ne se<br /> despouille pas Tu le peulx brusler avecq un <span class="m">fer</span> chault<br /> aulx <span class="al">escrevisses</span> pourceque on ne sen apercoit Quand aulx<br /> animaulx qui ont poil ou plume Il fault que tu les oignes<br /> d<span class="m">huile <span class="add">dolif</span></span><span class="sup">ou</span> de <span class="m">from{ent}</span> qui est incontinent sec &amp; qui fera coucher<br /> &amp; estendre le poil Ainsy tu auras la forme de ton animal<br /> Et le poil aussy se monstrera Mays faict a ondes Et<br /> cest chose qui se peult reparer Si ton <span class="al">escrevisse</span> a des<br /> oelx qui sont delicats Et qui seroient malaises a descouvrir<br /> sans rompre Tu feras mieulx de faire le premier gect<br /> sur le ventre &amp; les oeufs affin quil <span class="del">te</span> ne te faille descouvrir<br /> que sur le dos qui est dur &amp; facile a manier Et le ventre<br /> &amp; les œufs demeurront dans le moule Et fauldra les<br /> faire brusler dedans plustost quouvrir ton moule <span class="del">&amp; en</span><br /> pour la seconde foys Ainsy <span class="del">tout</span> il souvrira aisem{ent} car<br /> ce qui est brusle ne fera plus de prise Aussy le second<br /> gect qui se faict sur le premier qui ha bien faict<br /> prise se separe aisem{ent} du premier apres estre recuit<br /> qui est un particulier secret pour semblable moules</p>

<blockquote>
  <p><em>at left top margin</em></p>

  <p>Le gect se faict par la<br /> queue fort tanvre</p>
</blockquote>

<blockquote>
  <p><em>at left top margin</em></p>

  <p>Noublie pas<br /> de frotter d<span class="m">eau<br /> de vye</span> plustost<br /> que mouler</p>
</blockquote>

<blockquote>
  <p><em>at left top margin</em></p>

  <p>Le <span class="al">cerf volant</span><br /> L<span class="al">escrevisse</span> &amp; le<br /> <span class="al">chancre</span> se moulent<br /> de mesme facon</p>
</blockquote>

<blockquote>
  <p><em>at left middle margin</em></p>

  <p>Si ton <span class="al">escrevisse</span><br /> <span class="del">a d</span> na point<br /> doeufs moule<br /> le dos en hault<br /> &amp; le ventre en<br /> bas Tu luy<br /> peulx donner</p>
</blockquote>

<blockquote>
  <p><em>at left bottom margin</em></p>

  <p>Elle se pourroit<br /> bien mouler creuse<br /> quand aulx corps<br /> mays les pates<br /> ne le pourroient<br /> pas faire<br /> Et pour bien<br /> faire l<span class="al">escrevisse</span><br /> est asses fantasque<br /> a mouler sans<br /> chercher le<br /> creux cela se<br />doibt reserver<br /> pour les <span class="al">tortues</span></p>
</blockquote>

<blockquote>
  <p><em>at left bottom margin</em></p>

  <p>Quand tu ouvres<br /> ton moule tu<br /> trouveras l<span class="al">escrevisse</span><br /> en <span class="m">os blanc</span> mays<br /> non en pouldre<br /> Et sans louvrir<br /> le <span class="m">☿</span> ny feroit rien</p>
</blockquote>

<blockquote>
  <p><em>at bottom margin</em></p>

  <p>Couche ces<br /> couleurs<br /> a <span class="m">huile</span><br /> fort cleres</p>
</blockquote>

<blockquote>
  <p><em>at right bottom margin</em></p>

  <p>Pour la paindre fais la bouillir avecq du <span class="m">vin</span> &amp; un<br /> peu de <span class="m">sel</span> affin quelles viennent bien rouges &amp; prens y patron<br /> pains le dos de <span class="m">vermeillon</span> mesle de <span class="m">laque</span> &amp; les costes &amp; dessoubs<br /> du ventre &amp; des jambes avecq du <span class="m">vermiellon</span> &amp; de l<span class="m">ocre jaulne</span><br /> et du blanc</p>
</blockquote>

<p><em>[continued]</em></p>

