<p><a href="/2017-workshop-edition/diplomatic/">[TOC]</a> | <a href="/2017-workshop-edition/texts/p-085v_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f176.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />085v</a> - - - - - </div>

<h2 id="span-classprofondeurspan"><span class="pro">Fondeur</span></h2>

<p>Ils meslent de la <span class="m">glaire d’oeufs</span> battue avecq la <span class="m">terre de quoy ilz<br /> font la premiere couche de la chappe de pieces &amp; cloches &amp; toutes<br /> aultres pieces</span> disant que ladicte <span class="m">glaire</span> faict venir <span class="del">d</span> nect &amp; faict<br /> poser &amp; asseoir la matiere En noyau pour petit ouvraige la <span class="m">glaire</span> est<br /> bonne aussy</p>

<p>La <span class="m">rosette</span> pour venir net veult un peu le <span class="tl">moule</span> chault &amp; le <span class="m">plomb</span><br /> qui a este mesle avecq la <span class="m">rosette</span> aussy mesmem{ent} en petit ouvraige</p>

<h2 id="span-classtlmortiersspan"><span class="tl">Mortiers</span></h2>

<p>Ils fault quilz soient de la plus fine matiere qui se puisse co{mm}e<br /> le <span class="m">cuivre</span> de chauldron qui est meilleur que la <span class="m">rosette</span> Affin<br /> quil soubstienne le coup mieulx.</p>

<p>Les <span class="tl">mortiers</span> aussy pour piler sont plus forts &amp; moings<br /> dangereulx de se rompre sils sont de <span class="m">cuivre</span> fin Et pour une<br /> mayson particuliere ilz ne sonnent point tant &amp; ne menent point ta{n}t<br /> de bruict que ceulx de <span class="m">metal</span> Il est vray que ceulx qui sont de<br /> <span class="m">metal</span> sont plus sonans pour les <span class="pro">apothiquaires</span></p>

<p>Les grenades doibvent estre de fin <span class="m">metal</span></p>

<h2 id="span-classmsable-de-span-classenvminespanspan"><span class="m">Sable de <span class="env">mine</span></span></h2>

<p>Il veult estre bien recuict pour les grands <span class="m">metaulx</span> Aulcuns<br /> le bruslent au <span class="tl">four</span> jusques a ce quil soict bien noir Et le<br /> subtilient sur le <span class="tl"><span class="m">porphire</span></span> Aultres le bruslent avecq de<br /> l<span class="m">aspalte</span> @Mays quand il est trop brusle il ne moule pas si net<br /> pourcequil nha pas de corps et est trop maigre tu luy en pourras donner avecq du <span class="m">tripoly</span> ou<br /> <span class="m">feultre brusle</span></p>

<h2 id="sables-experimentes">Sables experimentes</h2>

<p>Jay experimente le <span class="m">sable de <span class="pl">Th{ou}l{ous}e</span></span> &amp; apres lavoyr bien recuit<br /> par deulx fois dans une <span class="tl">poilonne</span> Je lay passe par un<br /> <span class="tl">subtil tamis</span> co{mm}e le <span class="tl">double des <span class="pro">apothiquaires</span></span> sans le subtilier<br /> dadvantaige sur le <span class="tl"><span class="m">porphire</span></span> co{mm}e javoys faict aultresfoys<br /> Je lay humecte de <span class="m">vin boully avecq racine d<span class="pa">orme</span></span> Et en ay<br /> moule une grande piece dun portraict de <span class="pn">Jesus</span> Je lay trouve<br /> de fort bonne despouille sans que jeusse trop frappe dessus<br /> <span class="del">Jen</span> &amp; a moule net dun coste de relief &amp; de laultre de cave<br /> &amp; de lespesseur dune piece de quarante <span class="cn">sols</span> Jay gecte treschault</p>

<blockquote>
  <p><em>at left bottom margin</em></p>

  <p>X</p>
</blockquote>

<blockquote>
  <p><em>at left bottom margin</em></p>

  <p>Le <span class="m">sable de <span class="env">mine</span></span><br /> bien choisy &amp; bien<br /> recuit est le plus<br /> excellent de tous sans<br /> chercher toutes aultres<br /> mixtions pourcequil<br /> recoit tout <span class="m">metal</span> Il<br /> ne veult pas estre<br /> employe chault pourceq{ue}<br /> il soufle Le plus<br /> subtil pour grand<br /> ouvrage nest pas le<br /> meilleur pourcequil<br /> nha pas asses de corps<br /> pour soubstenir</p>
</blockquote>

<p><em>[continued]</em></p>

