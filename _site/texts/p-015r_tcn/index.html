<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-015r_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f35.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />015r</a> - - - - - </div>

<h2 id="span-classmdrap-damassspan"><span class="m">Drap damassé</span></h2>

<p>Tu peulx damasser un <span class="m">drap</span> de deux differentes couleurs,<br /> et imiter la broderie sans adjouster aulcune chose à iceluy en ceste<br /> sorte. Comme il est <span class="m">tainct</span> en jaulne, ponce dessus tel patron qu’il te<br /> plaira. Puys tu faulfileras de la <span class="m">fisselle</span> ou plus grosse <span class="m">cordette</span><br /> sur le poncis, et le boutte en la <span class="m">teincture de guesde ou pastel,</span> &amp; il<br /> se fera vert, hormis ce qui est dessoubs la <span class="m">fisselle</span> qui demourera<br /> jaulne à cause que la <span class="m">taincture verte</span> n’y aura poinct penetré. Ainsy<br /> pourras tu fayre des aultres couleurs, et au lieu de <span class="m">corde</span> ou <span class="m">fisselle</span>,<br /> adjoustes sur la premiere couleur<span class="del">s</span> des pieces de meschant <span class="m">drap</span> taillées<br /> en forme de moresque. En ceste sorte tu auras de la broderie à bon<br /> marché.</p>

<h2 id="gecter-en-fonte">Gecter en fonte</h2>

<p>On gecte les chandeliers et petits ouvraiges en <span class="tl">chassis</span> avecq<br /> du sable. Et aprés avoir emprainct l’ouvraige, on le saulpouldre<br /> de <span class="m">farine</span> affin de mieulx faire courre la<span class="del">e metal</span> <span class="m">cuivre</span> ou <span class="m">letton</span>.<br /> Quand le sable a servi un <span class="ms">moys</span>, il en fault prendre de recent<br /> pource que celuy qui a servy, se recuisant <span class="del">au feu</span> +, se desseiche &amp;<br /> perd sa lyaison. Touteffois il sert à mesler parmy le nouveau,<br /> car il faict que la besoigne ne soufle pas tant. On gecte en <span class="m">terre</span><br /> les grands ouvraiges comme artiglerie, cloches &amp; choses semblables,<br /> &amp; le <span class="m">cuivre</span> gecté en <span class="m">terre</span> ne faict pas tant de chappe et est plus<br /> blanc que celuy qui est gecté en sable. La <span class="m">terre</span> est <span class="m">ardille sabloneuse</span><br /> meslée de <span class="m">fiente de <span class="al">cheval</span></span> &amp; de <span class="m">bourre</span>. Celle qui <span class="del">est</span> a servi à la fonte,<br /> qui est noire, cuicte &amp; comme bruslée, se <span class="del">gecte</span> meslé parmy les <span class="m">sables<br /> artificiels</span> &amp; est fort bonne. <span class="add">Pour adoulcir &amp; faire courre le <span class="m">cuivre</span> on y<br /> gecte, esta<span class="exp">n</span>t fondu, un peu de <span class="m">plomb</span> qui ne s’alie pas mays se trouve à la<br /> superficie du gect.</span></p>

<blockquote>
  <p><em>at left middle margin</em></p>

  <p>+<br /> à la chaleur du<br /> <span class="m">metal</span> fondu</p>
</blockquote>

<h2 id="gecter-span-classmorspan-et-span-classmargentspan">Gecter <span class="m">or</span> et <span class="m">argent</span></h2>

<p>Il fault que le sable soict de chose fort seiche &amp; aride &amp; bien<br /> recuite au <span class="tl">chassis</span>, car si elle estoit humide comme le <span class="m">sable des<br /> <span class="pro">fondeurs</span></span>, l’<span class="m">or</span> ou l’<span class="m">argent</span> saulteroient &amp; porteroient dommaige. Il est<br /> besoing aussy que la <span class="m">terre</span> suppe le <span class="m">metal</span>, car l’<span class="m">or</span> ou l’<span class="m">argent</span> gecté<br /> <span class="del">est</span> se rend fort spongieulx. C’est pourquoy il le fault rebattre, aultrem<span class="exp">ent</span><br /> il est frangible, co<span class="exp">mm</span>e on voict aulx manches de cuilleres.</p>

