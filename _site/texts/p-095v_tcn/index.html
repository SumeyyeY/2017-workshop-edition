<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-095v_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f196.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />095v</a> - - - - - </div>

<p><em>[continued]</em></p>

<p>Le bout s’achepte tout faict à douzaine qui couste six sols<br /> des petits, mays des grands ii carolus. Le bout <span class="del">ce</span> se mect<br /> ou avecq des cloux qui se mectent aulx costés du tranchant, mays<br /> cela ne faict que gaster l’espée &amp; corrompre le fourreau, pource que<br /> l’<span class="m">eau</span> entre par la joincture du clou. Le mieulx est de l’apliquer<br /> avecq de la <span class="m">rousine</span> ou <span class="m">colle</span>, mays la <span class="m">rousine</span> est meilleure.<br /> Et est mieulx que le bout soict fort just &amp; si chault posé que<br /> la <span class="m">rousine</span> pulverisée sur le bout se fonde. En ceste sorte<br /> il ne tombe point et ne se peult deffaire s’il n’est mis au foeu.</p>

<p>Les gardes sont de plusieurs sortes:<br /> À ouvraiges,<br /> À goutiere, qui est à mouleures rondes,<br /> À <span class="m">perles,</span><br /> À escharpe, quand les bandes sont de travers,<br /> À oignon, qui est teste platte,<br /> À mode de roy, qui sont plaines.</p>

<p>Les <span class="pro">forbisseurs</span> les achaptent à douzaines, la douzaine<br /> des pleines coste co<span class="exp">mmun</span>em<span class="exp">ent</span> x lb. La piece d’ouvraige, 30 sols ou<br /> selon sa facon.</p>

<p>La premiere chose que faict l’<span class="pro">aprentis</span> c’est de fourbir<br /> co<span class="exp">mm</span>e dict est.</p>

<p>Et aprés de garnir l’espée &amp; faire un fourreau, qui est<br /> le parfait de l’art.</p>

<p>Ils acheptent les <span class="m">boys</span> des fourreaulx qui sont de <span class="m">fayan</span> touts<br /> faicts, le cent pour xv ou xx ou 30 sols selon la distance<br /> du lieu où ilz se font.</p>

<p>Ces <span class="m">boys</span> s’appellent ainssy estelles, qui doibvent estre bien nettes<br /> &amp; sans noeuds, &amp; ont un travers de doigt d’espés.</p>

<p>Puys le <span class="pro">fourbisseur</span> les mect sur un petit banc appelé le<br /> banc des fourreaulx, Et avecq ung <span class="del">plane</span> petit <span class="m">fer</span> co<span class="exp">mm</span>e celuy<br /> du banc des <span class="pro">menusiers</span>, ilz le font tenir ferme. Puys avecq<br /> une <span class="del">plane</span> plane, qui est co<span class="exp">mm</span>e un costeau à deulx manches,<br /> on esbauche le <span class="m">boys</span> par dessus, aprés on y passe le rabot pour<br /> mieulx l’aplanir. Aprés par le dedans on le recure avecq une</p>

<p><em>[continued]</em></p>

