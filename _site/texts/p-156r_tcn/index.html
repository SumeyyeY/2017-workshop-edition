<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-156r_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f317.item.r=" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />156r</a> - - - - - </div>

<h2 id="mouler-promptemespan-classexpnspant-et-reduire-unbr-cave-en-relief">Mouler prompteme<span class="exp">n</span>t et reduire un<br /> cave en relief</h2>

<p>Tu peulx empraindre de <span class="m">cire colorée</span> le relief d’une<br /> medaille, &amp; tu auras un cave dans lequel tu pourras gecter<br /> en noyau un relief <span class="add">de ton sable</span>, sur lequel tu feras un cave de <span class="m">plomb</span><br /> ou d’<span class="m">estain,</span> dans lequel tu gecteras un relief de <span class="m">cire</span>.<br /> Et puys, sur ceste <span class="m">cire</span>, tu feras ton <span class="tl">moule</span> en noyau cave<br /> pour y gecter le relief d’<span class="m">or</span> &amp; d’<span class="m">argent</span> ou tel aultre<br /> <span class="m">metal</span> qu’il te plaira. Mays pour advancer besoigne,<br /> si tu as haste, fais le premier empraint &amp; cave de <span class="m">mie de<br /> pain</span> preparée co<span class="exp">mm</span>e tu sçais, qui moulera fort net. Et là<br /> dedans gectes y de la <span class="m">cire fondue</span>, qui te rendra un beau<br /> relief sur lequel tu feras ton noyau.</p>

<h2 id="ouvrage-dspan-classmorspan-fort-leger-et-creux">Ouvrage d’<span class="m">or</span> fort leger et creux</h2>

<p>Gecte un <span class="al">lesard</span> ou telle medaille qu’il te plaira d’<span class="m">argent<br /> bas</span>, co<span class="exp">mm</span>e de <span class="cn">billon</span>. Aprés <span class="m">dore</span> la legerem<span class="exp">ent</span>, et comme la premiere<br /> <span class="m">doreure</span> sera faicte &amp; essuite au foeu, advive, <span class="tl">grattebroisse</span> &amp;<br /> fais une aultre charge de <span class="m">doreure</span> legere co<span class="exp">mm</span>e la premiere<br /> fois, &amp; fais ainsy trois ou quatre fois ou dadvantage selon<br /> l’espesseur que tu vouldras donner. Et puys, ayant faict un<br /> petit pertuis au lieu moins en voeue, mects ton ouvrage dans<br /> de bonne <span class="m">eau fort</span>, qui penetrant par le pertuis à l’<span class="m">argent</span>,<br /> le mangera tout sans endommager l’<span class="m">or</span>, de sorte que tu auras<br /> un <span class="al">lesard</span> creux jusques aulx ongles, ou aultre ouvrage, si leger<br /> qu’en souflant tu l’agiteras. Mays advise de ne charger pas<br /> d’<span class="m">or amalgamé</span> tout à un coup, ou qui aye gueres d’espesseur<br /> à chasque fois, pource que cela boucheroit les petits traicts,<br /> mays y procedant co<span class="exp">mm</span>e dict est, legerem<span class="x"><span class="exp">ent</span></span> &amp; à plusieurs fois, <span class="add">et<br /> nettoya<span class="exp">n</span>t bien</span>, tu feras bien.</p>

<blockquote>
  <p><em>at left middle margin</em></p>

  <p>Affin que l’<span class="m">eau<br /> fort</span> mange<br /> mieulx, il fault<br /> <span class="del">gecter</span> gecter<br /> d’<span class="m">argent bas</span>.</p>
</blockquote>

<h2 id="span-classtlcisellerspan"><span class="tl">Ciseller</span></h2>

<p>Le <span class="m">plomb</span> est si gras &amp; tendre qu’on n’y peult fraper hardiment,<br /> &amp; fault avoyr la main fort legere. Les aultres <span class="m">grands metaulx</span><br /> sont plus aysés. Avecq un <span class="tl">burin</span> apellé l’<span class="tl">onglet</span> tu fais &amp; resuits<br /> les traits les plus deliés, avecq le <span class="tl">burin ordinayre à tailler</span>, les plus<br /> larges, et avecq le <span class="tl">chaple</span> tu ostes les grosses baves, et avecq les<br /> <span class="tl">ciseaulx</span> tu adoulcis l’asperité des traicts, tu aplanis, tu releves un traict.</p>

