<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-051r_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f107.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />051r</a> - - - - - </div>

<h2 id="contretirer">Contretirer</h2>

<p>Fais de l’<span class="m">eau de savon</span> &amp; d’icelle frotte &amp; humecte la piece de taille<br /> doulce que tu veulx contretirer, puys pose dessus du <span class="m">papier</span> blanc<br /> &amp; frotte par dessus bien fort avecq une dent ou un cul de <span class="m">verre</span>,<br /> &amp; tu emporteras ta piece imprimée. Il est vray qu’elle sera à gauche,<br /> mays si tu <span class="m">huiles</span> ton <span class="m">papier</span> d’<span class="m">huile d’aspic</span> <span class="del">&amp;</span> <span class="add">ou</span> de <span class="m">tourmentine</span>,<br /> il te le representera à <span class="del">gauche</span> droicte de l’aultre costé. Suys<br /> doncq ces traicts avecq un pinceau ou une plume, puys chaufe<br /> le <span class="m">papier</span> &amp; l’<span class="m">huile</span> s’en ira &amp; laissera ton <span class="m">papier</span> blanc. Et si<br /> tu veulx que cela ne se cognoisse poinct, si par cas fortuict tu<br /> as emprunté la piece, mouille le <span class="m">papier</span> et le pollissement qu’a<br /> faict le brunissouer au revers, qui faict apercevoir ce qui a esté<br /> faict, ne se cognoistra point. L’<span class="m">eau de savon</span> faict jaulnir<br /> la piece, mays l’<span class="m">eau bien gommée</span>, qui ha le mesme effaict, ne le<br /> faict poinct. Si tu veulx, fais pour cest effect <span class="m">eau gommée</span>,<br /> puys, y destrempe du <span class="m">savon</span> &amp; fais co<span class="exp">mm</span>e dict est.</p>

<h2 id="span-classprotailleurs-en-planchesspan"><span class="pro">Tailleurs en planches</span></h2>

<p>Pour nettoyer les planches de <span class="m">cuivre</span> ou pour mieulx faire<br /> imprimer celles qui sont usées, fais les bouillir en <span class="add">bonne</span> <span class="m">lessive</span> <span class="add">bien co<span class="exp">n</span>sumee à la <span class="m">buee</span></span><br /> quattre ou cinq bonnes heures, puys fais ton <span class="m">ancre</span> avecq<br /> <span class="m">huile de lin</span> &amp; non avecq <span class="m">huile de noix,</span> &amp; presse avecq les rouleaus.<br /> Les planches de <span class="m">cuivre</span> sont plus tost faictes que les planches<br /> de <span class="m">boys,</span> mays elles ne sont pas si propres à promptem<span class="exp">ent</span><br /> imprimer. Celles de <span class="m">boys</span> sont penibles et aussy auront plustost<br /> imprimé vint foeilles que l’aultre deulx. Pour tailler en <span class="m">boys</span>,<br /> le secret est de pocher premierem<span class="exp">ent</span>, c’est à dire de coucher la<br /> piece contretirée ou desseignée sur la planche de <span class="m">boys</span> &amp; faire<br /> que le costé du traict soict collé sur le <span class="m">bois.</span> Estant sec,<br /> tu viens à legerem<span class="exp">ent</span> frotter d’un mouchouer mouillé le revers<br /> du <span class="m">papier,</span> qui en frottant se rendra si subtil qu’il ne demeurera<br /> presque que le traict, lequel aprés on suict en taillant le fonds.<br /> Tu pourrois faire cela au <span class="m">verres</span> historiés &amp; couché de<br /> <span class="m">noir</span> destaillé pour aprés esgratigner &amp; coucher tes couleurs<br /> sur le descouvert. Pour faire l’<span class="m">ancre</span> pour planches de <span class="m">cuivre</span>,</p>

<blockquote>
  <p><em>at left bottom margin</em></p>

  <p>Ces rouleaus<br /> sont bons pour<br /> imprimer promptem<span class="exp">ent</span><br /> avecq des<br /> <span class="m">cartons</span> taillés<br /> diverses sortes<br /> de pastes.</p>
</blockquote>

<blockquote>
  <p><em>at left bottom margin</em></p>

  <p>On peult mectre<br /> les planches parmy<br /> le linge quand la <span class="m">lexive</span> est bien affinée, ou bien dans un pot.</p>
</blockquote>

<p><em>[continued]</em></p>

