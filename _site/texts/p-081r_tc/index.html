<p><a href="/2017-workshop-edition/diplomatic/">[TOC]</a> | <a href="/2017-workshop-edition/texts/p-081r_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f167.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />081r</a> - - - - - </div>

<h2 id="sable">Sable</h2>

<p>Il sen trouve dexcellent au costau de <span class="pl">puy david</span> aupres de <span class="pl">th{ou}l{ous}e</span><br /> pour <span class="m">plomb</span> <span class="m">estaim</span> &amp; <span class="m">cuivre</span> Il ne veult pas estre trop recuit<br /> pourceque se deseichant ainsy a coup il perd sa liaison &amp; sescuie<br /> a la premiere entree du <span class="m">metal</span> ce qui faict venir louvraige<br /> grumeleus &amp; mal net Il vault mieulx recuire de loing quavecq<br /> la flamme de <span class="m">paille</span> qui engendre <span class="del">des</span> de la <span class="m">crasse</span> Plustost que<br /> remplir le <span class="tl">chassis</span> tu peulx mectre du plus subtil sable que tu auras<br /> dans un <span class="m">linge fort subtil</span> &amp; en poncer a sec la medaille Et puys<br /> le sable mouille que tu y mects dessus qui ha plus de corps le<br /> grippe</p>

<blockquote>
  <p><em>at left top margin</em></p>

  <p>Le <span class="m">suif</span> faict soufler</p>
</blockquote>

<blockquote>
  <p><em>at left top margin</em></p>

  <p>Le <span class="m">mercure</span><br /> arreste melle co{mm}e<br /> on veult gecter<br /> faict courre le<br /> <span class="del"><span class="m">metal</span></span> <span class="m">plomb</span><br /> Mays sil est<br /> pur il le fault<br /> gecter bien chault<br /> affin quil coure<br /> Et souspirails</p>
</blockquote>

<h2 id="span-classmterrespan-a-mouler"><span class="m">Terre</span> a mouler</h2>

<p>La <span class="m">terre a <span class="pro">gainiers</span> ou celle dont les <span class="pro">potiers</span> font un blanchiment<br /> sur les pots</span> pour mieulx faire courre le <span class="m">plomb</span> dessus &amp; garder<br /> que le <span class="m">plomb</span> ne semboive dedans est fort bonne a mouler<br /> les caves de ce que tu veulx faire en relief Elle est de meilleure<br /> despouille que le <span class="m">plastre</span> ne le <span class="m">soufre</span> qui se font durs<br /> quand ilz ont faict prise Car la <span class="m">terre</span> preste Il la fault<br /> fort battre affin quelle ne se fende point Et si la piece<br /> est fort grande tu la peulx mouler a plusieurs parties<br /> Si tu la recuits il fault que ce soit a foeu clos On trouve<br /> de ceste <span class="m">terre</span> au <span class="pl">fosseret</span> &amp; en un aultre lieu appelle <span class="pl">Ox</span></p>

<h2 id="span-classmplastrespan"><span class="m">Plastre</span></h2>

<p>Il fault quil soit bien cuict ce que tu cognoistras quand le cuisant<br /> en quelque <span class="tl">cassolle de <span class="m">fer</span> ou <span class="m">metal</span></span> tu le mesles avecq une <span class="tl">verge<br /> de <span class="m">fer</span></span> &amp; sil sattaque au <span class="m">fer</span> il nest pas asses cuit sinon il est<br /> bien L<span class="m">eau</span> de laquelle tu le destrempes doibt estre un peu tiede &amp;<br /> le moule aussy de <span class="m">terre</span> susdicte ou aultre un peu chault Louvraige<br /> de <span class="m">plastre</span> nest pas de duree &amp; les visaiges &amp; choses delicates se<br /> rompent si on ne luy donne une main de <span class="m">colle</span></p>

<h2 id="span-classmcartonspan"><span class="m">Carton</span></h2>

<p>Il fault prendre du <span class="m">papier de <span class="pl">florence</span></span> qui est le plus fin &amp; le piler &amp;<br /> faire tremper plusieurs fois &amp; changer d<span class="m">eau</span> tous les <span class="tmp">jours</span> affin quil ne<br /> sente point mal &amp; co{mm}e tu lauras moule dans le cave pose ung <span class="tl"><span class="m">linge</span></span> dessus &amp;<br /> par derriere frotte avecq une <span class="tl">dent</span> co{mm}e si tu voulois brunir Et il se<br /> moulera fort net puys <span class="m">colle</span> par derriere de la <span class="m">toile</span> avecq <span class="m">colle forte</span></p>

