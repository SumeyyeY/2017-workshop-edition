<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-160v_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f326.item.r=" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />160v</a> - - - - - </div>

<h2 id="mouler-un-pied-ou-main">Mouler un pied ou main</h2>

<p>Mesle de la <span class="m">rousine</span> parmy la <span class="m">cire</span>, &amp; l’ayant bien<br /> incorporé, ramollis les en <span class="m">eau chaulde</span> ou <span class="m">urine,</span><br /> &amp; puys fais empraincte en pressant, &amp; aprés gecte<br /> y <span class="m">plastre</span>, &amp; il viendra bien net &amp; despouillera bien.</p>

<h2 id="ouvraige-subtil-dspan-classmorspan-et-dspan-classmargentspan">Ouvraige subtil d’<span class="m">or</span> et d’<span class="m">argent</span></h2>

<p>Il s’en peult fayre des <span class="al">mouches</span> à la main sans gect, &amp;<br /> les aisles &amp; pieds se peuvent raporter par <span class="m">souldure</span>, ce qui<br /> ne se peult faire aulx ouvraiges subtils de <span class="m">plomb</span> &amp; <span class="m">estain</span>,<br /> pource qu’ilz fonderoient. Et l’ouvraige d’<span class="m">or</span> se peult <span class="m">esmailler</span>.</p>

<h2 id="prendre-span-classalescrevissesspan">Prendre <span class="al">escrevisses</span></h2>

<p>Attache au bout d’un <span class="tl">baston</span> du <span class="m">foye ou poulmon de <span class="al">boeuf</span><br /> ou <span class="al">moutton</span></span>, &amp; qu’avecq une petite <span class="tl">corde</span> tu faces pendre<br /> un <span class="tl">panier</span> au bout dudit <span class="tl">baston</span>. Mects dans l’<span class="env">eau où les<br /> <span class="al">escrevisses</span> se nourrissent</span>, &amp; elles bien tost se viendont<br /> amonceller sur la <span class="m">chair</span>. Retire doulcem<span class="exp">ent</span> de l’<span class="env">eau</span>, &amp;<br /> celles qui vouldront se retirer dans l’<span class="env">eau</span> tumberont<br /> au <span class="tl">panier</span>.</p>

<h2 id="prendre-span-classalpassereaulxspan">Prendre <span class="al">passereaulx</span></h2>

<p>S’ilz couchent aulx <span class="env"><span class="m">pailles</span></span>, co<span class="exp">mm</span>e ilz font co<span class="exp">mmun</span>em<span class="exp">ent</span> pres<br /> de la <span class="env">maison</span>, laisses la plus proche fenestre ouverte<br /> &amp; i mectés de la <span class="tl"><span class="m">chandelle</span></span> allumée, mays que la <span class="tl"><span class="m">chandelle</span></span><br /> soit cachée &amp; que sa lueur seulement paroisse par la<br /> chambre &amp; par la fenestre, et touls s’encofreront dans<br /> la chambre. Mays il fault que la <span class="env"><span class="tmp">nuit</span> soict obscure<br /> &amp; ne fasse point de ☾</span>.</p>

<h2 id="prendre-span-classaloiseaulxspan">Prendre <span class="al">oiseaulx</span></h2>

<p>En <span class="tmp">hyver</span>, lors que les <span class="al">oiseaulx</span> ont mué, escorche les &amp; les<br /> remplis de <span class="m">toile de bourre</span> <span class="del">&amp;</span>, <span class="add">ou bien</span> seiche les au <span class="tl">four</span>. # Puys<br /> disposes les sur les abres, &amp; en ayes <span class="pro">quelqu’un qui cha<span class="exp">n</span>te</span>,<br /> &amp; en assembleras &amp; prendras force.</p>

<blockquote>
  <p><em>at left bottom margin</em></p>

  <p>au <span class="tl">four</span> qui<br /> ne soict gueres<br /> chault <span class="del">L<span class="tmp">hiver</span></span>.<br /> <span class="del">il</span><span class="add">Et</span> l’<span class="tmp">esté</span> cela<br /> faict pource que,<br /> plustost qu’ilz<br /> ne fussent secs, la <span class="al">mouche</span> se mectroit dans les yeulx <span class="add">et feroit des <span class="al">vers</span>.</span> L’<span class="tmp">hiver</span> ilz s’acoustrent<br /> mieulx &amp; se seichent eulx mesmes.</p>
</blockquote>

