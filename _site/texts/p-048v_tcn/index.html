<p><a href="/2017-workshop-edition/normalized/">[TOC]</a> | <a href="/2017-workshop-edition/texts/p-048v_tl/" target="_blank">[translation]</a></p>
<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f102.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;" />048v</a> - - - - - </div>

<h2 id="extraction-de-regulus">Extraction de regulus</h2>

<p>R<span class="exp">ecipe</span> une lb. d’<span class="m">antimoyne</span>, demy lb. <span class="m">savon noer</span> et demy lb.<br /> de <span class="m">tartre de Montpellier</span>. Le tout pulverisé, fault faire<br /> bouillir dans un pot de <span class="m">terre</span> verny à grand foeu en remua<span class="exp">n</span>t<br /> le tout souvent avecq une <span class="tl">broche de <span class="m">boys</span></span> ou de <span class="m">fer</span> &amp; ledict<br /> <span class="m">savon</span> se consumera et bruslera, et le restant demeurera co<span class="exp">mm</span>e rouge,<br /> et fauldra que cella se diminue pour un tiers. Puys fault<br /> gecter cella sur le <span class="m">carreau</span>, et sera noirastre. Ce qu’il fauldra<br /> par quattre ou cinq foys fondre et verser sur le <span class="m">quarreau</span><br /> en platte. Et lors aurés le <span class="m">regulus</span> tiré de l’<span class="m">antimoine</span>.</p>

<p>Aultres pulverisent l’<span class="m">antimoine</span> &amp; le meslent avecq <span class="m">salpestre</span><br /> &amp; <span class="m">tartre</span> pulverisé, aultant d’un que d’aultre, &amp; ayant faict rougir<br /> un <span class="tl">pot</span> ou <span class="tl">crusol</span> en mectent un peu à chasque fois &amp; <span class="del">se</span> tournent<br /> le dos de peur de la fumée. Et continuent ainsy jusques à ce que<br /> tout y soict mis. Et fortifient le foeu jusques à ce que tout soit<br /> bien fondu &amp; le refondent plusieurs foys.</p>

<h2 id="span-classmplombspan-span-classmestaimspan"><span class="m">Plomb</span>, <span class="m">estaim</span></h2>

<p>Ilz s’esgrissent estant souvent ou long temps remis à fondre<br /> et s’espessissent et se bruslent, de sorte que mesmes quand on<br /> font un saulmon, l’<span class="m">estaim</span> s’espessit au fonds si en gectant on ne<br /> le remue souvent. Il est mieulx pour gecter de fondre peu de<br /> <span class="m">plomb</span> <span class="del">&amp; le</span> ou d’<span class="m">estaim</span> &amp; le <span class="del">remuer</span> renouveller à chasque fonte.<br /> L’<span class="m">antimoyne</span> les rend frangibles. L’<span class="m">estain de glace</span> les<br /> blanchist. <span class="del">On</span> Les <span class="pro">pintiers</span> mectent <span class="del">sur l<span class="m">estaim fin</span></span> une <span class="ms">lb</span> d’<span class="m">estaim<br /> de glace</span> sur un <span class="ms">quintal</span> d’<span class="m">estain fin</span> &amp; deulx <span class="ms">lb</span> &amp; demye ou<br /> trois <span class="ms">lb</span> de <span class="m">cuivre rouge &amp; doulx de chauldron</span>, qui est<br /> meilleur que le <span class="m">letton</span>. Il y a <span class="m">estaim fin &amp; doulx</span> &amp; <span class="m">estaim<br /> aigre</span>. L’aigre se gecte en <span class="tl">grille</span> par les <span class="pro">pintiers</span> pour<br /> mieulx le vendre. <span class="del">O</span> Ilz viennent mieulx &amp; plus net en <span class="tl">moules<br /> de <span class="m">pierre</span></span> qu’en <span class="tl">moule de <span class="m">cuivre</span></span> pource que le <span class="m">cuivre</span> est gras<br /> &amp; attire sinon qu’on chaufe fort le <span class="tl">molle</span>, ou qu’on gecte<br /> grand ouvraige. Trois <span class="ms">quarts</span> de <span class="m">plomb</span> sur une <span class="ms">lb</span> d’<span class="m">estaim<br /> doulx</span> faict une ligne fort liquide &amp; propre au gect &amp; qui ha<br /> lustre comme mirouer. L’<span class="m">axunge de verre</span> les esclarcist.<br /> Et toutes choses qui eclarcissent fort les <span class="m">metaulx</span> &amp; leur oste<br /> l’espesseur &amp; nature dense &amp; les rend <span class="del">comme</span> liquides comme <span class="m">eau</span>,<br /> les rend propres au gect, car c’est l’espesseur qui les garde de<br /> courre. L’<span class="m">estaim doulx</span> est plus uny <span class="del">com</span> que l’<span class="m">aigre</span>, qui est plus<br /> blanc et semble estre bruny co<span class="exp">mm</span>e un mirouer.</p>

<blockquote>
  <p><em>at left bottom margin</em></p>

  <p>Pour bien allier l’<span class="m">estain</span> &amp; le <span class="m">plomb,</span> il en fault fondre un tout seul<br /> et puys y mesler l’aultre à petits lopins à chasque foys, et le<br /> gecter souvent sur le <span class="tl"><span class="m">mabre</span></span> ou <span class="tl"><span class="m">quarreau</span></span>. Et lorsque tu le verras<br /> venir bien uny <span class="del">co<span class="exp">mm</span>e</span> &amp; luisant co<span class="exp">mm</span>e s’il estoit bruny, il est bien. Car<br /> quelque foys il vient taché pour trop de <span class="m">plomb</span> &amp; quelque foys pour<br /> trop d’<span class="m">estaim</span>. Il y a de l’<span class="m">estain</span> qui porte plus de <span class="m">plomb</span> l’ung que l’aultre.<br /> L’<span class="m">estaim commun</span> est celuy qui est meslé de <span class="m">plomb</span>.</p>
</blockquote>

