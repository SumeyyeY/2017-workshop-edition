---
layout: narrative
title: 067v
identifier: p-067v
folio: 067v
annotation: no
author:
mode: annotated
editor: GR8975 Seminar Participants
rights: Public Domain
materials: [suye, sel, vinaigre, fer doulx, acier, letton, cuivre, laicton, Os de pied de beuf, paille, bourre, os, cuyvre, Huiles dessence, huile de noix, tormentine, eau, dazur desmail, blanc de plomb, tourmentine, huile]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f140.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>067v</a> - - - - - </div> http://gallica.bnf.fr/ark:/12148/btv1b10500001g/f140.image   

## Limes

 
Si elles ne sont trempees a pacquet cest en la facon descripte avecq <span class="m">suye</span> <span class="m">sel</span> & <span class="m">vinaigre</span> elles ne sont pas bonnes Les quarres grosses limes quarrees de quoy les <span class="pro">sarruriers</span> esbauchent leur besoigne ne sont que de <span class="m">fer doulx</span> Mays les limes doulces doibvent estre d<span class="m">acier</span> Les <span class="pro">fondeurs</span> qui travaillent a reparer <span class="m">letton</span> & <span class="m">cuivre</span> doibvent avoyr leurs limes d rudes aultrement elles se chargeroient du <span class="m">cuivre</span> qui les uniroict & rendroit bien tost inutilles Le <span class="m">laicton</span> qui est plus aigre recoit les limes plus doulces que le <span class="m">cuivre</span>
    

## <span class="m">Os de pied de beuf</span> pour sable

 
Estants bien brusles par deulx fois & pulverises ilz moulent fort net en sable & ne veulent poinct estre recuits Ains seulem{ent} eschaufer avecq la flamme de la <span class="m">paille</span> Mays si tu en moules en noyau donnes en la premiere couche simple & fort deliee avecq le pinceau & laisse seicher bien alaise Apres fortifie les couches suivantes de <span class="m">bourre</span> meslee avecq ledict sable d<span class="m">os</span> destrempe
 
> *at left middle margin*
> 
>   Cest le sable le plus net qui se puisse trouver pour le <span class="m">cuyvre</span>
    

## <span class="m">Huiles dessence</span>

 
L<span class="m">huile de noix</span> meslee avecq aultant de <span class="m">tormentine</span> & distillee par lalembic rend une essence plus blanche que l<span class="m">eau</span> commune Mays elle nha poinct de corps & ne donne point de liaison aulx couleurs qui semboivent incontinent et puys laissent la couleur sans prise et seffacant Elles semboiva{n}t de ceste sorte ne donneroient pas loisir de travailler et adoulcir non plus qua destrempe Mays tu racoustres ce deffault luy donnant un peu de corps avecq de la <span class="m">tormentine</span> non pas du tout si espes que pour vernir Et ainsy tu pourras travail <span class="m">dazur desmail</span> & feras un parfaict <span class="m">blanc de plomb</span> Le vernis de <span class="m">tourmentine</span> faict avecq de ceste <span class="m">huile</span> est sec dans une heure
 