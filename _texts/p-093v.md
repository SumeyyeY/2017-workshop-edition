---
layout: narrative
title: 093v
identifier: p-093v
folio: 093v
annotation: no
author:
mode: annotated
editor: GR8975 Seminar Participants
rights: Public Domain
materials: [toile, bistre, rouille, huile, ocre de ru, vert de vessie, mabre, Azur, azur desmail, boys, laque, azur, verre]
tools: [esponge, pinceau]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f192.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>093v</a> - - - - - </div>    

## Visaige a destrempe

 
Pource que les couleurs a destrempe sont promptem{ent} seiches & quon nauroict pas loisir de parachever les ombres & touches qui sont au visaige On mouille le derriere du visaige qui est sur <span class="m">toile</span> avecq une <span class="tl">esponge</span> mouillee Puys avecq un petit <span class="tl">pinceau</span> on faict les ombres qui ne se deffont point Apres on pose la carnation qui nempesche point que les ombres desja faicts ne paroissent Et encores dune carnation plus vive on touche les endroits plus releves Et avecq une aultre <span class="tl">pinceau</span> en hachant on refaict les ombres Les trais dombre ne se deffont point pource quilz sont de <span class="m">bistre</span> qui tasche la <span class="m">toile</span> co{mm}e la <span class="m">rouille</span> Ledict <span class="m">bistre</span> est bon avec pour faire les ombres a destrempe mesle car a <span class="m">huile</span> il na point de corps & ne seicheroit qua grand peyne On mesle parmy lesdict <span class="m">bistre</span> pour umbre de l<span class="m">ocre de ru</span> & un un peu de <span class="m">vert de vessie</span> Le meilleur <span class="m">bistre</span> est celuy gras & luisant des cheminees des grandes cuisines Il est difficille a broyer & crie sur le <span class="m">mabre</span>
    

## <span class="m">Azur</span>

 
L<span class="m">azur desmail</span> veult estre tousjours lave pourceque les ordures qui se cognoissent dans les laveures le font mourir Il le fault coucher toujours deulx foys & la premiere fort espes menant le pinceau en le couchant premierem{ent} de long puys de travers  Il semploye mieulx sur la <span class="m">toile</span> ou il semboit incontinent que sur le <span class="m">boys</span> Le vernis le remect en sa vigueur pourceque sembevant il vient obscur Pour lessayer les <span class="pro">painctres</span> portent leur palette ches les <span class="pro">grossiers</span> & le destrempent & alient avecq un peu de blanc broye a <span class="m">huile</span> Car en ceste sorte le beau monstre sa vivacite turquine Mays le mauvays est gris lavande Le plus delie est le meilleur pour travailler Il se subtilie en travaillant le lava{n}t
    

## Violet et <span class="m">laque</span>

 
Il se faict d<span class="m">azur</span> & de <span class="m">laque</span> laquelle sesprouve aussy sur la pallete avecq le blanc Celle est estimee belle qui sur un costeau poly ou sur un <span class="m">verre</span> donne une couleur claire de rouge rose rouge tirant un peu sur le violet Celle qui est dun noi rouge obscur nest pas si agreable
 