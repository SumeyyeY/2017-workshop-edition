---
layout: narrative
title: 087r
identifier: p-087r
folio: 087r
annotation: no
author:
mode:tc
editor: GR8975 Seminar Participants
rights: Public Domain
materials: [letton, cuivre, metail, carton, terre]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f179.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>087r</a> - - - - - </div>  
 
*[continued]*
  
Pour bien mouler il fault gecter dans un grand chassis<br/> plusieurs medailles ensemble Car quand il y a beaucoup de<br/> matiere & que le crusol est presque plein il chaufe dadvantage<br/> & puys si une medaille ne vient bien laultre sera bonne
 
Il vault mieulx fondre au fourneau a souflets quau four<br/> a vent pource que il donne la chaleur plus roide Il est<br/> vray que le <span class="m">letton</span> font bien au four a vent pource que il est<br/> plus aise a fondre que le <span class="m">cuivre</span> co{mm}e estant plus aigre
 
Les <span class="pro">fondeurs</span> ont quelques uns ceste superstition quil ny a<br/> que trois jours en la sepmaine bons a fondre scavoir le mardy<br/> le mercredy jeudy et le sabmedy les aultres leur sont<br/> malheureulx
 
Quand tu moules ne frappe pas excessivem{ent} sur la medaille<br/> qui est en sable pource que cela lempesche de despouiller<br/> bien net & estonne le moule
 
Advise aussy que le sable ne surpasse point les bords du<br/> chassis car cela faict la medaille moulee plus haulte que<br/> le gect & jamays en ceste sorte le <span class="m">metail</span> nentrera bien dans<br/> la forme Fais doncq tousjours que la superficie de ton<br/> gect surpasse a ligne droicte le moule Et pour cest effect<br/> mects y si bon te semble un lopin de <span class="m">carton</span> de telle espesseur<br/> quil te plaira
 
Les <span class="pro">fondeurs</span> pour garder de soufler leur ouvrages de<br/> grand gect il sont curieulx de tresbien recuire leurs moules Et<br/> pour cognoistre sils sont asses recuits ilz frappent du doigt<br/> contre & sils commancent a sonner co{mm}e un pot Ils le sont asses 
 
Pour gecter net leurs canons ilz meslent parmy<br/> leur <span class="m">terre</span> de fin sable de gect sils en peuvent recouvrer
 
 
  

## Sable de <span class="pl">Th{ou}l{ous}e</span>

 
Le bo communem{ent} bon est celuy qui se trouve en une vigne de <span class="pl">puy<br/> david</span> Mays celuy qui est le plus excellent est celuy du <span class="pl">touch</span> pres<br/> de <span class="pl">S{ainc}t Michel</span> & vers <span class="pl">blagnac</span> En une vigne qui est bien haulte<br/> Cestuy est plus delie & un peu plus gras que laultre & meilleur pour<br/> petits ouvrages Il ne veult pas estre trop recuit
 
