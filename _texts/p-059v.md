---
layout: narrative
title: 059v
identifier: p-059v
folio: 059v
annotation: no
author:
mode: annotated
editor: GR8975 Seminar Participants
rights: Public Domain
materials: [noir de charbon, blanc de plomb, azur, asur, taffetas, draps de soye, crespe, massicot, huile, azurs, colle, cire blanche, cire]
tools: [costeau]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f124.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>059v</a> - - - - - </div>    

## NoirPaincture darmes

 
Le <span class="m">noir de charbon</span> mesle dun peu de <span class="m">blanc de plomb</span> est fort propre pour faire les armes y meslant si tu veux un peu de [illegible] d<span class="m">azur</span> Le <span class="m">noir de charbon</span> de soymesme est co{mm}e bluastre
    

## Paincture de crespe

 
Il fault premierement faire le fonds grisastre de <span class="m">noir de charbon</span> mesle de <span class="m">blanc de plomb</span> & un peu d<span class="m">asur</span> puys resu rehaulser apres quil est sec de traicts & lignes de <span class="m">blanc de plomb</span>
    

## Plis de vestements

 
 Il fault regarder en cela quil ne sen fasse aulcuns a faulx Ains que ce que le naturel peult faire soict imite Un gros drap ne faict gueres de plis Les <span class="m">taffetas</span> & <span class="m">draps de soye</span> en font davantaige & le <span class="m">crespe</span> encores plus Fais Advise doncq quels doibvent aller de long & aultres de large 
    

## Desiccatif

 
Le <span class="m">blanc de plomb</span> & le <span class="m">massicot</span> sont les plus desiccatifs touteffois il leur fault bien deulx jours Si tu veulx prouver si quelque <span class="m">huile</span> est desiccative destrempe en du <span class="m">blanc de plomb</span> & sil faict crouste en un jour bien tost cest a dire quil se desechera
    

## Double couche

 
 Les <span class="m">azurs</span> carnations & rouges se couchent deulx foys Les aultres non
    

## Racoustrer les fentes dun tableau

 
Si un tableau painct se rompt tu le peulx bien coller par derriere Mays pour bien boucher les fentes pour y paindre & le reparer Il ne fault pas que ce soict avecques la <span class="m">colle</span> qui se relentist en temps humide & esta{n}t touche de l<span class="m">huile</span> de la paincture senfleroit Mays ayes de la <span class="m">cire blanche</span> qui est plus dure que laultre @L<span class="m">huile</span> meslee parmy la <span class="m">cire</span> empesche quelle ne se fonde au soleil Il ne fault pas que la <span class="m">cire</span> soict dure ains molle co{mm}e nagueres refroidie aplique la par les fentes & crevasses avecq la poincte dun <span class="tl">costeau</span> puys racle
 
*[continued]*
 