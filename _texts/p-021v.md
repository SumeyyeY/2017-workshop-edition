---
layout: narrative
title: 021v
identifier: p-021v
folio: 021v
annotation: no
author:
mode: annotated
editor: GR8975 Seminar Participants
rights: Public Domain
materials: [clou, pouldre, cloux, acier, chesne, verre]
tools: [trepan]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f48.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>021v</a> - - - - - </div>   
*[continued]*
  
Aultres posent deulx pals bien fiches en terre de sorte que lun soict egallem{ent} aussi distant du bort de la gueule du canon que laultre Et par dessoubs ilz possent la regle susdicte Puys quand de nuict ilz veulent tirer ilz poussent leur canon droict vers la reigle & font que le bord de la bouche se pose sur le bout de ladicte regle Apres ilz mesurent avecq une regle ou semblable chose coupee de mesure despuys un pal jusques au coste du canon & sil en est trop pres ou trop loing ilz ladjustent & font ainsy du coste de laultre pal
   

## Pour desenclouer un canon

 
Aulcuns disent quon doibt oster la balle si le canon est charge & donner feu par la bouche du canon Mays il est a croire que le feu sortiroit plustost par la que daller chercher son yssue par sa lumiere acoustumee qui est enclouee & contrainte Le plus seur est que le <span class="pro">canonier</span> qui volontiers est <span class="pro">fondeur</span> coigne & rive bien le <span class="m">clou</span> que les ennemys ont mis et avecq un <span class="tl">trepan</span> fasse au coste une aultre lumiere au coste de celle qui a este enclouee ce qui sera faict en une heure Et si avecq le temps la violence de la <span class="m">pouldre</span> faict derriver le <span class="m">clou</span> dont la piece est enclouee Tu feras un ancrou a la seconde lumiere & y mettras un <span class="m">clou</span> a vis bien iustem{ent} qui ne se deffera iamays M
   

## Deffense dune ville

 
Il ny ha rien qui fasse plus dexecution a la deffence dune bresche que les mortiers qui sont disposes aulx advenues des lassault ilz portent beaucoup de munition be on les emplist de <span class="m">cloux</span> de charrette de gros dets d<span class="m">acier</span> bouts de <span class="m">chesne</span> & choses semblables Et quand on sent les ennemys pres on donne foeu a tous Les grenades aussy bien faictes et jectees a propos font grand domaige Et pour les empirer on mect du <span class="m">verre</span> grossierem{ent} pillem{ent} pille ou dans les molles ou dans le crusol quand on les veult gecter cela empire les blesseures Il ne fault pas que les grenades soient si aigres Mays il est bon quelles soient un peu alliees de la matiere des pieces affin que tenant un peu coup plustost que se rompre elles ayent plus de violence
 ________________