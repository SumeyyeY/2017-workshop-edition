---
layout: narrative
title: 086r
identifier: p-086r
folio: 086r
annotation: no
author:
mode: annotated
editor: GR8975 Seminar Participants
rights: Public Domain
materials: [matiere de poelone, potin, charbons, matiere de poelonne, os de pied de bœuf, glaire doeuf, vin, racine dorme, os, ceruse, metal, plomb, cuivre, letton, grands metaulx, fer]
tools: []
plants: [orme]
animals: [bœuf]
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f177.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>086r</a> - - - - - </div>   
*[continued]*
  
de la <span class="m">matiere de poelone</span> meslee dune bossette qui est <span class="m">potin</span> Et auparavant javoys tellem{ent} recuit mon chassis moule ores a la flamme de mon forneau ores mectant des <span class="m">charbons</span> allumes dessus quil estoit venu co{mm}e rouge Je lay laisse refroidir Et ay gecte Il est venu fort net de relief dun coste & cave de laultre tant figure que les l{ett}res Il est vray que la matiere estoit blanchastre co{mm}e quasi metalline Mays cestoit a cause du <span class="m">potin</span> Jay faict un aultre gect de <span class="m">matiere de poelonne</span> seule dans mesme sable Mays non pas si recuit Il nest pas bien venu
 
Despuys jay moule d<span class="m">os de pied de <span class="al">bœuf</span></span> brusle pulverise & tamise par un double tamys & hum fort humecte avecq <span class="m">glaire doeuf</span> ou <span class="m">vin</span> bouilly avecq <span class="m">racine d<span class="pa">orme</span></span> jay mediocrem{ent} frappe dessus en moulant Ayant deffaict le ouvert le chassis je trouvay que les figures navoient point despouille net & laissoient les moules co{mm}e farineux & sesmiant Je les humectay dadvantaige le sable d<span class="m">os</span> de sorte quil faisoict bonne prise en la entre les doigts Et en ceste sorte je moulay net avecq bonne despouille Et encores quil semblast que l<span class="m">os</span> pulverise fust grossier Si est ce quy gectant <span class="m">matiere de poelonne</span> Il me raporta mes figures fort nettes Il est vray que javoys fort fort recuit mon chassis Il ne soubstint quun gect Je trouve que quand un sable est tellement subtilie quil se rend dansse co{mm}e <span class="m">ceruse</span> & uny co{mm}e sans le cognoistre aride rare areneulx & co{mm}e spongieulx quil moule bien net Mays il ne recoit pas si bien le <span class="m">metal</span> co{mm}e sil estoit poreulx pour supper la matiere Ains estant gras & uny il soufle & ne recoit point les traicts subtils Je croy que le secret de bien gecter gist de trouver un sable qui recoive bien le <span class="m">metal</span> lun pour le <span class="m">plomb</span> laultre pour un aultre car chascun en ha son particulier Quil soict moule a laise & curieusement Puys laisse faire compaction de soy mesme quelques jours si tu en as le loisir Et apres le faire tres bien recuire non a coup ne a grand foeu Mays peu a peu aultrem{ent} il sesmie & ha tousjours quelque deffault En fin il fault que tu gectes le <span class="m">cuivre</span> ou <span class="m">letton</span> ou les aultres <span class="m">grands metaulx</span> fort chauls & sil est possible en grande quantite de matiere qui contient beaucoup plus de chaleur que petite quantite Il fault que le chassis soit froid & que tu gectes a coup Lutte tousjours lentree de ton chassis car le <span class="m">metal</span> touchant le <span class="m">fer</span> ou <span class="m">metal</span>
 
> *at left top margin*
> 
>   Cest <span class="m">os</span> veult estre fort pile dans un mortier Et ne veult pas estre fort recuit pource quil sesmie
 
*[continued]*
 