---
layout: narrative
title: 084r
identifier: p-084r
folio: 084r
annotation: no
author:
mode: annotated
editor: GR8975 Seminar Participants
rights: Public Domain
materials: [papier, Eau magistra, sel gemme, suin de verre, huile de tartre, Farine, verre, eaulx, sels]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f173.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>084r</a> - - - - - </div> http://gallica.bnf.fr/ark:/12148/btv1b10500001g/f173.image   

## Masque in promptu

 
Moules du <span class="m">papier</span> & le pose sur le visaige de quelqun qui fasse laide grimace laisse seicher & prens ton patron pour paindre de la
 
# & enleveures Il ne fault pas aussy quil soit trop humide pour les raisons susdictes Recuits le aussy peu a peu Et si apres lavoir moule tu le laissois seicher lentem{ent} en quelque lieu sec & non a grand foeu il seroit mieulx Car quand on lexpose tout a coup a grande chaleur il senvele Je croy que le recuire a la gueule du four apres que le pain en est tire seroit fort propre Il ne fault point plaindre la peyne de le bien acommoder Car il soubstient tant de gects que tu vouldras a cause quil se rend dur comme mabre & tu le peulx polir & le moule ne se peult gaster Ayant servy pile le & tamise de nouveau sans toutesfois estre curieulx de le rendre si subtil I car estant seulem{ent} passe par un commun tamis il ha plus de force que et despouille mieulx que quand il est si subtil
    

## <span class="m">Eau magistra</span>

 
Fais dissouldre le <span class="m">sel gemme</span> ou sel <span class="m">suin de verre</span> subtilem{ent} pulverise & mis sur un mabre dans une cave & il se desseichera en recuisant le moule & luy donnera une liaison pour soubstenir plusieurs gects Essaye de humecter avecq <span class="m">huile de tartre</span>
    

## <span class="m">Farine</span>

 
Moulue aulx <span class="tmp">advents de Noel</span> se garde <span class="tmp">tout lan</span>
    

## Sable de mine de <span class="pl">Th{ou}l{ous}e</span>

 
Le sable de <span class="pl">th{ou}l{ous}e</span> qui se prend au costau de <span class="pl">puy david</span> bien profond en terre est excellent de soymesme Mays pour luy faire soubstenir plusieurs gects Je le mesle avecq le <span class="m">suin de verre</span> pulverise & humecte qui lendurcist & prend corps & liaison avecq luy & luy faict soustenir plus de cinq tant de gects que tu vouldras Essaye de humecter le <span class="m">verre</span> pile et aultres seables avecq les <span class="m">eaulx</span> des susdicts <span class="m">sels</span> Il veult estre co{mm}e tout sable naturel bien recuit plustost que le mectre en oeuvre On le pulverise pource quil est en motte puys on le recuist dans une chauldiere de cuivre ou semblable jusquees a ce quil ne fume plus
 
> *at left bottom margin*
> 
>   Il le fault recuire plus tost que sen servir Il se rend meilleur au gect pour ce quil se recuist Mays quand il ha beaucoup servy il le fault rafreschir avecq du nouveau
 