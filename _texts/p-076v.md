---
layout: narrative
title: 076v
identifier: p-076v
folio: 076v
annotation: no
author:
mode: annotated
editor: GR8975 Seminar Participants
rights: Public Domain
materials: [Escorce doranges, souffre, colle, vinaigre, noir de lampe, boys, Cire blanche, Ceruze, fer, Estaing, lye de vin, vin blanc, terra merita, pappier]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f158.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>076v</a> - - - - - </div>    

## Pour faire couleur dor fort belle & de peu de despance

 
Premierement prenes <span class="m">Escorce doranges</span> bien Jaulne & les nettoies bien du blanc qui est dedans & les pulverises tres bien et en ung mortier bien net Et prenes aultant de <span class="m">souffre</span> & broyes tout ensemble Et mectes le tout en une fiolle de verre & les Gardes en la cave ou au{ltr}e lieu humide par lespace de huict ou dix jours puys quand en vouldres user fault le chauffer et en user ou vous vouldres & vous verres une fort belle coulleur
    

## Pour faire Goumiche noyre

 
Prenes de la <span class="m">colle</span> & la destrampes aveq du <span class="m">vinaigre</span> & la faictes fondre et quelle soit bien claire et prenes du <span class="m">noir de lampe</span> ou au{ltr}e noir & le destrempes ensemble puys le poses sur <span class="m">boys</span>
    

## Pour La Blanche

 
Fault prandre de la <span class="m">Cire blanche</span> aveq de la <span class="m">Ceruze</span> et fondes le tout ensemble & le couches sur <span class="m">boys</span> ou au{ltr}e chose
    

## Pour dorer sur <span class="m">fer</span>ou <span class="m">Estaing</span>

 
Premierement Il fault laver ce q{ue} lon veuld dorer dedans <span class="m">lye de vin</span> Et puis de Rechief le laver avecq du <span class="m">vin blanc</span> Et prandre trois onces <span class="m">terra merita</span> & choppine de <span class="m">vin blanc</span> Et faire bouillir les matieres lespace de demye heure & poser vos couleurs sur v{ost}re <span class="m">fer</span> ou <span class="m">Estaing</span> ou au{ltr}e Et puys le laisses secher sur un <span class="m">pappier</span> & ne mectre poinct la main en vos matieres
 