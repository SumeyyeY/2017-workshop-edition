---
layout: narrative
title: 072v
identifier: p-072v
folio: 072v
annotation: no
author:
mode: annotated
editor: GR8975 Seminar Participants
rights: Public Domain
materials: [plomb, estaim, paille, estain, estain de glace, estain doulx, estaimg, argent vif, plombs, cire, os de seiche, os, moelle, moelle de los, coquille, limaille de fer, espingle]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f150.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>072v</a> - - - - - </div>    

## Gect

 
Le <span class="m">plomb</span> qui est co{mm}e amorty & pesant veult estre gecte chault bien plus que l<span class="m">estaim</span> Et quand il nest pas asses chault il faict des lignes dans la medaille Il La <span class="m">paille</span> sy brusle pour peu quil soict chault Il se faict une souldure si doulce & coula{n}te quelle se peult fondre dans un plat d<span class="m">estain</span> Elle se compose dune partye d<span class="m">estain de glace</span> dune partye d<span class="m">estain doulx</span> & dune aultre de <span class="m">plomb</span> Elle coule fort net Et sen gecte des foeuilles Mays louvrage est fort brusc & rompant La meilleure souldure est la commune pour bien gecter Mays est elle laisse certains points grumeles Allie <span class="m">plomb</span> avecq l<span class="m">estaimg</span> en sorte que le lingot que tu gecteras vienne uny & luisant & poly & sans faire aulcuns yeulx ou ebullitions sinon un petit point au milieu Et ce signe te signifiera quil y a asses d<span class="m">estaim</span> Aultrem{ent} le <span class="m">plomb</span> domine trop Le sable est bon pour le <span class="m">plomb</span> & <span class="m">estain</span> Le bon est fort delie & subtil & maigre Toutesfois qui faict prise entre les doigts Le sable veult estre recuit plustost questre mis en oeuvre Et estant pour en mouler il veult estre fort humecte & puys recuit non pas a coup ne a foeu presse Car cela le corrompt & faict retirer & esmier aussy Mays si tu le recuits a laisse il se rend fort roide estant bien mouille Il en fault passer par une manche de chemise pour le plus subtil affin den mectre premierem{ent} sur la piece a mouler
 
On faict une souldure avecq de l<span class="m">argent vif</span> Mays qui est blanche Mays elle est brusque Fais que ton chassis joigne bien & quon ne voye point le jour entre les joints
 
Les <span class="pl">Allemands</span> jectent fort tenvre leurs <span class="m">plombs</span> pourcequil semble quilz viennent mieulx que fort espes mays affin quilz ne soient trop plians estant si delies ilz meslent un peu d<span class="m">estaim</span> parmy ledict <span class="m">plomb</span> qui aultrement se plieroit comme <span class="m">cire</span>
 
Le <span class="m">plomb</span> le plus noir se disent aulcuns est le meilleur & le plus doulx & qui coule mieulx Tu cognoistras sa bonte en le frottant avecq le doigt lequel il te rendra incontinent fort noir
 
Lalliage bon pour couler de <span class="m">plomb</span> & d<span class="m">estain</span> est sur une lb de <span class="m">plomb</span> une lb & demye d<span class="m">estaim</span> Aultr Affin que l<span class="m">estain</span> excede plus dune partye Cest souldure qui coule bien & bonne a gecter Mays elle est brusque
 
> *at top margin*
> 
>   Pour faire couler bien le <span class="m">plomb</span> on mect un peu d<span class="m">argent vif</span> dedans
 
> *at left top margin*
> 
>   Frotte l<span class="m">os de seiche</span> sur une table bien unie pour laplanir & lun contre laultre & traverse les deus <span class="m">os</span> avecq des chevilles pour remarquer la place
 
> *at left top margin*
> 
>   L<span class="m">os de seiche</span> moule mieulx le <span class="m">plomb</span> que chose qui soit Mays essaye sil le fault recuire Il fault mouler derriere l<span class="m">os</span> & du coste diceluy Car la <span class="m">moelle</span> y est plus delicate
 
> *at left middle margin*
> 
>   La <span class="m">moelle de los</span> vers la queue est plus delicate & nha pas tant de rayeures & moule plus net La <span class="m">coquille</span> qui tient la <span class="m">moelle</span> estant calcinee est bonne pour faire sable
 
> *at left middle margin*
> 
>   Quand tu gectes du <span class="m">plomb</span> il le fault gecter gecter fort net asses chault & non pas a coup & branler un peu le chassis & gecter a deux ou trois fois Toutesfois sil est trop chault gecte il sesleve & boursoufle Quand il est fort chault il vient bleu laisse luy doncq passer ceste couleur deva & reposer un peu devant que gecter
 
> *at left middle margin*
> 
>   Aulcuns co{mm}e les <span class="pro">imprimeurs</span> meslent de la <span class="m">limaille de fer</span> ou d<span class="m">espingle</span> parmy le <span class="m">plomb</span> Mays pour le rendre dur Mays cela le rend brusc & ne se romp soubs le marteau
 
> *at left bottom margin*
> 
>   Ayes une gratte broisse pour nettoyer tes moules
 