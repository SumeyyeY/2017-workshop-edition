---
layout: narrative
title: 068r
identifier: p-068r
folio: 068r
annotation: no
author:
mode: annotated
editor: GR8975 Seminar Participants
rights: Public Domain
materials: [carton, papier argente, corne de lanterne, plomb, estain, croye, verre, tripoly, linge, cristallin, sel de salicor, sel de tartre, salicor, charbons, eau, potee, metaulx]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f141.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>068r</a> - - - - - </div> http://gallica.bnf.fr/ark:/12148/btv1b10500001g/f141.image   

## Tables fantasques

 
Tu peulx faire divers compartiments encoches & dans iceulx mectre des poissons pains sur du <span class="m">carton</span> simple au naturel & avecq couleurs & sil te semble sur du <span class="m">papier argente</span> & bruny qui representera lescaille Et apres couvrir cela de <span class="m">corne de lanterne</span> bien claire Cela mesmes peulx tu apliquer en aultres ouvraiges
    

## Planter abres

 
Il les fault planter en lieu sec temps sec & assembler force terre au pied tout aultour co{mm}e une motte affin que les pluyes ne remplissent les fosses & ne nyent les abres 
    

## Gect

 
Jay essaye 4 sortes de sables pour le <span class="m">plomb</span> & <span class="m">estain</span> La <span class="m">croye</span> Le <span class="m">verre</span> pile Le <span class="m">tripoly</span> & le <span class="m">linge</span> brusle touts 4 fort excellents Mays quand a la <span class="m">croye</span> il fault quelle soict de la plus doulce que tu pourras trouver comme est celle de <span class="pl">champaigne</span> dont usent les <span class="pro">painctres</span> elle despouille fort net ne veult poinct estre humectee de magistra ne daulcune chose Ains toute seiche en son naturel subtillem{ent} pulverise Le premier gect est tousjours plus nect Touteffois il en soustiendra bien deulx ou trois Mays il ny a que le premier Il fault que tu advises quand tu vouldras refaire ton moule au chassis de prendre nouvelle pouldre de <span class="m">croye</span> qui naye point este mise en oeuvre car celle qui ha servy au chassis est desseichee & nha pas tant de prise & liayson que la recente Le <span class="m">verre</span> pile se peult faire en sable de <span class="m">verre</span> commun touteffois le <span class="m">cristallin</span> est plus excellent Car le commun ne tient que du verre <span class="m">sel de salicor</span> Mays le <span class="m">cristallin</span> tient du <span class="m">sel de tartre</span> & de <span class="m">salicor</span> tout ensemble qui touts deulx servent a la fusion Le <span class="m">verre</span> estant calcine & reduit comme a sa premiere matiere Or pour le calciner parfaictem{ent} Gectes tes lopins de <span class="m">verre</span> quel quil soit entre les plus gros <span class="m">charbons</span> allumes que tu pourras si aultre commodite t de foeut violent te default Et lors quil sera bien rouge gecte le dans l<span class="m">eau</span>
 
> *at left middle margin*
> 
>   La <span class="m">potee</span> est estimee excellente pour ces deulx <span class="m">metaulx</span> 
 
*[continued]*
 