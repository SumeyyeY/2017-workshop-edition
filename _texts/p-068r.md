---
layout: narrative
title: 068r
identifier: p-068r
folio: 068r
annotation: no
author:
mode: tc
editor: GR8975 Seminar Participants
rights: Public Domain
materials: [carton, papier argente, corne de lanterne, plomb, estain, croye, verre pile, tripoly, linge brusle, magistra, pouldre de croye, sable de verre commun, cristallin, verre, sel de salicor, sel de tartre, charbons, eau, potee, metaulx]
tools: [moule]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f141.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>068r</a> - - - - - </div>  
  

## Tables fantasques

 
Tu peulx faire divers compartiments encoches & dans<br/> iceulx mectre des poissons pains sur du <span class="m">carton</span> simple au naturel<br/> & avecq couleurs & sil te semble sur du <span class="m">papier argente</span> & bruny<br/> qui representera lescaille Et apres couvrir cela de <span class="m">corne de<br/> lanterne</span> bien claire Cela mesmes peulx tu apliquer en aultres<br/> ouvraiges
 
 
  

## Planter abres

 
Il les fault planter en lieu sec temps sec & assembler force<br/> terre au pied tout aultour co{mm}e une motte affin que les pluyes<br/> ne remplissent les fosses & ne nyent les abres 
 
 
  

## Gect

 
Jay essaye 4 sortes de sables pour le <span class="m">plomb</span> & <span class="m">estain</span> La <span class="m">croye</span><br/> Le <span class="m">verre pile</span> Le <span class="m">tripoly</span> & le <span class="m">linge brusle</span> touts 4 fort<br/> excellents Mays quand a la <span class="m">croye</span> il fault quelle soict de la plus<br/> doulce que tu pourras trouver comme est celle de <span class="pl">champaigne</span> dont<br/> usent les <span class="pro">painctres</span> elle despouille fort net ne veult poinct estre<br/> humectee de <span class="m">magistra</span> ne daulcune chose Ains toute seiche en son<br/> naturel subtillem{ent} pulverise Le premier gect est tousjours plus<br/> nect Touteffois il en soustiendra bien deulx ou trois Mays il ny a<br/> que le premier Il fault que tu advises quand tu vouldras<br/> refaire ton <span class="tl">moule</span> au chassis de prendre nouvelle <span class="m">pouldre de croye</span><br/> qui naye point este mise en oeuvre car celle qui ha servy au chassis<br/> est desseichee & nha pas tant de prise & liayson que la recente<br/> Le <span class="m">verre pile</span> se peult faire en <span class="m">sable de verre commun</span> touteffois<br/> le <span class="m">cristallin</span> est plus excellent Car le commun ne tient que du <span class="m">verre</span><br/> <span class="m">sel de salicor</span> Mays le cristallin tient du <span class="m">sel de tartre</span> & de salicor<br/> tout ensemble qui touts deulx servent a la fusion Le <span class="m">verre</span> estant<br/> calcine & reduit comme a sa premiere matiere Or pour le calciner<br/> parfaictem{ent} Gectes tes lopins de <span class="m">verre</span> quel quil soit entre les plus<br/> gros <span class="m">charbons</span> allumes que tu pourras si aultre commodite t de foeut<br/> violent te default Et lors quil sera bien rouge gecte le dans l<span class="m">eau</span>
 
> *at left middle margin*
> 
>   La <span class="m">potee</span> est<br/> estimee excellente<br/> pour ces deulx<br/> <span class="m">metaulx</span> 
 
*[continued]*
 
