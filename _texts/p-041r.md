---
layout: narrative
title: 041r
identifier: p-041r
folio: 041r
annotation: no
author:
mode: annotated
editor: GR8975 Seminar Participants
rights: Public Domain
materials: [Terre de gect, fient de cheval, terre des potiers, fiens de cheval, fiens, terre, pailles, terres, brique, mable, plastre, albastre calcine, moelle de corne de boeuf, aspalte, porphire, tripoly, pain, noir a noircy, grain de mil, laictues]
tools: [mable]
plants: [herbes bulbeuses]
animals: [cheval, boeuf, Canards]
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f87.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>041r</a> - - - - - </div> http://gallica.bnf.fr/ark:/12148/btv1b10500001g/f87.image   

## <span class="m">Terre de gect</span> pour les <span class="pro">fondeurs</span>

 
Elle se rend grace estant battue et meslee aussy de <span class="m">fient de <span class="al">cheval</span></span> La <span class="m">terre des <span class="pro">potiers</span></span> seroict trop grasse et se fendroict & ne tiendroit pas au foeu Mays il la fault mesler de la <span class="ms">moictie</span> de sable et de la <span class="ms">quarte</span> ou <span class="ms">cinquiesme</span> de <span class="m">fiens de <span class="al">cheval</span></span> Et la laisser seicher puys la mectre en pouldre puys la tamiser pour la rendre subtile & purgee du gravier qui empescheroit de gecter nect Le <span class="m">fiens</span> rend la <span class="m">terre</span> plus amiable & plus traictable mays il fault quil soict bien nect de <span class="m">pailles</span> & aultres choses Et quand la <span class="m">terre</span> est grasse bien fort il luy fault donner plus de sable & plus de <span class="m">fiens</span> @ Mays il se trouve des <span class="m">terres</span> grasses meslees delles mesmes de sable Si elles ne le sont fais le par artifice Il fault tousjours recuire les <span class="m">terres</span> plustost que jecter
   

## Lis de jardin

 
Si on le romp a sa premiere gecte & il ne reboutte & florist que l<span class="tmp">an suivant</span> & croy que les <span class="pa">herbes bulbeuses</span> font ainsy
   

## Sable

 
Le sable doibt estre jecte pour gecter choisi non pas si aride quil naye poinct de prise Ne trop gras aussy Et combien quil sen trouve de naturel Touteffois ce nest pas par tout Et si tu es en lieu quil ne sen trouve poinct Tu le peulx composer Mays non pas avecq <span class="m">terre</span> grasse car le sable nen veult aulcunem{ent} car elle faict soufler bien fort Mays tu luy peulx donner liaison avecq de la <span class="m">brique</span> fort broyee sur le <span class="tl"><span class="m">mable</span></span> ou <span class="m">plastre</span> ou <span class="m">albastre calcine</span> ou chose semblable ou <span class="m">moelle de corne de <span class="al">boeuf</span></span> bruslee ou <span class="m">aspalte</span> brusle parmy Si tu le broyes bien subtillem{ent} sur le <span class="m">porphire</span> il s adquiert prinse & puys tu le peulx brusler avecq <span class="m">aspalte</span> ou le mesler dune <span class="ms">quarte partye</span> de <span class="m">tripoly</span> Garde quil ne tumbe de <span class="m">pain</span> dans ton sable Car cela faict fort soufler
 
> *at left middle margin*
> 
>   Essaye de mesler du <span class="m">noir a noircy</span>
   

## <span class="al">Canards</span>

 
Les domestiques petits ne croissent dun moys apres quilz sont esclos ains demeurent en cest estat Mays apres ilz croissent bien tost mesmem{ent} silz vont dans leau On les nourrist avecq du <span class="m">grain de mil</span> bouilly leur esmiant parmy du <span class="m">pain</span> et y espandant des <span class="m">laictues</span> fort hachees
