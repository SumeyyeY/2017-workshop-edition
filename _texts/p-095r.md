---
layout: narrative
title: 095r
identifier: p-095r
folio: 095r
annotation: no
author:
mode: annotated
editor: GR8975 Seminar Participants
rights: Public Domain
materials: [acier, fer, charbon, lesmeril, farine, huile, esmeril, pierre de fouldre, croye, boys, bois]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f195.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>095r</a> - - - - - </div> http://gallica.bnf.fr/ark:/12148/btv1b10500001g/f195.image  
*[continued]*
  
Le <span class="pro">fourbisseur</span> achepte ses lames a douzaine qui ne sont pas achevees destre tirees par la queue pourcequil faict cela luy mesme pour les bien adjouster au l pommeau & gardes
 
Les <span class="pl">espaignolles</span> sont estimees meilleures pour estre de meillleur <span class="m">acier</span> & <span class="m">fer</span> Mays elles ne sont pas si bien forgees que les espees de <span class="pl">vienne</span> en pro <span class="pl">daulphine</span> Les <span class="pl">espaignolles</span> ne sont pas aussy bien esmoulues venant de la forge pour ce quils les esmoulent avecq le pied & cest ce qui les faict trouver ondees
 
Les lames de <span class="pl">vienne</span> costent communem{ent} xviii ou 19 lb la douzaine
 
La premiere chose que faict le <span class="pro">forbisseur</span> ayant ses lames neufves cest de luy estirer la queue ce quil faict ou faict faire aulx <span class="pro">serruriers</span> ou <span class="pro">mareschaulx</span> luy donnant quelque liart pour son <span class="m">charbon</span> Apres ilz la passent par la meule pour la faire trancher Puys lestendent sur le chameau Et avecq de <span class="m">lesmeril</span> pulverise subtil & doulx c{omm}e <span class="m">farine</span> & destrempe d<span class="m">huile</span> pour le faire tenir ilz fourbissent lespee avecq le baston pour oster les traicts de la meule et puys le nettoyent pobien lespee de l<span class="m">esmeril</span> Et luy donnent une goute ou deulx d<span class="m">huile</span> quilz estandent avecq le doigt pour luy donner lustre Et ayant mis l<span class="m">huile</span> Ils fourbissent encores lespee sur le chameau avecq le felin qui est une <span class="m">pierre de fouldre</span> manchee au milieu dun baston c{omm}e la fustee Et ce baston sappelle le baston a felinder Apres layant passe par le felin ilz la fourbissent avecq de la <span class="m">croye</span> & l<span class="m">huile</span> qui est dessus lespee Apres lessuyent & la repassent & fourbissent avecq de la <span class="m">croye</span> seiche Et a la fin quand elles sont achevees de monter on leur donne le fil avec le gratteau Ai
 
Estant fourbye on la monte sur les gardes lesquelles on presente pour scavoir si elles conviendront bien Et empoignant une lame de sorte que tout le talon soict compris dans la main on conjecture quelle sera aussy poisante estant montee
 
On mect la lame dans un estoc entre deulx morceaulx de <span class="m">boys</span> puys avecq une lime ilz agrandissent si besoing est lentree de la garde Puys pour la river, on pose sur la ribeure un lopin de & pommeau un lopin de <span class="m">bois</span> & avecq un marteau on frappe dessus pour faire bien aplomber & asseurer le pommeau Puys avecq le marteau on acheve la ribeure quand le marteau est bien asseure & ne bransle point Le <span class="m">bois</span> si mect pour ne gaster point le pommeau Apres on acommode la ribeure avecq la lime ou avec un ciseau Et aulcuns font le b la ribeure en table de diamant quarre mays elle nest pas si bonne que la ronde car a la quarre la ribeure se couppe
 
*[continued]*
 