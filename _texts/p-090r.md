---
layout: narrative
title: 090r
identifier: p-090r
folio: 090r
annotation: no
author:
mode: annotated
editor: GR8975 Seminar Participants
rights: Public Domain
materials: [Sel armoniac, mache de fer, sel armoniac, bronze, porphire, crocum ferri, ardoise, terre, arene]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f185.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>090r</a> - - - - - </div> http://gallica.bnf.fr/ark:/12148/btv1b10500001g/f185.image   

## <span class="m">Sel armoniac</span> et <span class="m">mache de fer</span>

 
Jay pulverise le <span class="m">sel armoniac</span> bien seiche au foeu & dans un mortier de <span class="m">bronze</span> chault Et lay passe par le double tamis il est venu bien subtil Mays pour le rendre encores plus delicat Je lay broye a sec sur le <span class="m">porphire</span> Puys je lay mesle avecq de la <span class="m">mache de fer</span> pulverisee & subtiliee de mesme sorte Et tous deulx moulent tresnet les choses de bas relief sans estre humectes au <span class="env">serain</span> ou en la <span class="env">cave</span> ou aultrem{ent} avecq la serviete & il despouille fort net
    

## Sable

 
Les <span class="pro">mouleurs</span> de <span class="pl">foix</span> qui gectent les medailles de travers usent de <span class="m">crocum ferri</span> et <span class="m">ardoise</span> calcinee Cest pour chose fort platte
    

## Que tout sable se peult rendre bon

 
Les <span class="pro">artisans</span> qui travaillent en grands ouvraiges & qui ont besoing pour avancer leur gaing de chercher des choses toutes praepares de nature a cause quelle ne vent poinct a ses enffans ses denrrees Et pour gaigner aussy le temps quilz employeroient a subtilier & praeparer artificiellem{ent} des sables Cherchent celuy des mines qui nest ne trop gras ce participant de la <span class="m">terre</span> ne trop maigre & par consequent sans liaison Ains qui se tire au profond de la sablonniere a certains mattons & glebes qui demonstrent sa naturelle compaction qui est asses difficille a rompre & qui ha le grain fort menu & subtil & qui se trouve doulx en le maniant entre les doigts Et pourceque tel ne se trouve gueres que pres des rochers aulx pays montueulx Ou aulx territoires maigres & participans de l<span class="m">arene</span> Il ne sen trouve pas en aulx environs de toutes les bonnes villes ou volontiers les <span class="pro">artisans</span> se retirent Et par ainsy silz nen ont pres de leur demeure Ils ayment mieulx le faire venir de loing co{mm}e de <span class="pl">Lyon</span> de <span class="pl">venise</span> de <span class="pl">parys</span> pres la <span class="pl">S{ainc}te chappelle</span> & semblable lieulx Que de le praeparer Toutesfoys tu peulx estre certain quen tout lieu tu peulx rendre le sable de mine
 
*[continued]*
 