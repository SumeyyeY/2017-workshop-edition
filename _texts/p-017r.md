---
layout: narrative
title: 017r
identifier: p-017r
folio: 017r
annotation: no
author:
mode: annotated
editor: GR8975 Seminar Participants
rights: Public Domain
materials: [pouldre]
tools: []
plants: []
animals: [chevaulx]
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f39.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>017r</a> - - - - - </div>  
  

## Du <span class="pro">canonier</span>

 
 Le canon tire de poincte en blanc cinq ou six cens <span class="ms">pas</span> Mays non
 pas pour fayre batterie pour laquelle il ne peult faire bonne execution
 que de deulx cens <span class="ms">pas</span> ou trois cens <span class="ms">pas</span> pour le plus Et ne doit estre plus
 loing Sa balle poise co{mmun}ement du qualibre du roy 40 <span class="ms">lb</span> Il y a canon
 perrier qui poyse xxv <span class="ms">quintal</span>s qui sont petits canons court
 cest pour battre les cassemattes des fosses & pour battre de pres
 il porte grand balle de qualibre de roy co{mm}e les aultres
 scavoir de 40 <span class="ms">lb</span> Il ne porte a la culasse que lespesseur de
 deux balles & un quart de balle Le devant ne porte que
 lespesseur dune balle & la troisiesme partye dune balle Sa
 charge est semblable a celle des plus grands sçavoir de 20 <span class="ms">lb</span>
 Et quand on les veult essayer [illegible] il ne fault poinct pour cella
 quil la surcharge car cella faulce la piece Et pour la premiere
 foys & jusques a ce quelle aye tire cinq ou six pieces coups il
 est mieulx de ne luy donner pas sa charge entiere Car la piece
 sasseure Et lessay quon peult fayre cest de luy donner
 sa charge de xx <span class="ms">lb</span> de fine <span class="m">pouldre</span> dharquebus au lieu de
 <span class="m">pouldre</span> ordinayre de canon Et quattre bons <span class="al">chevaulx</span> sont
 suffisans pour les trainer Ils sont ayses & de pres ilz font
 aultant de force co{mm}e les grands mesmement aulx maysons
 particulieres & petites villates & forteresses de peu dimporta{n}ce
 Ils ne sont poinct plus subgects a se crever que les aultres
 pource quilz sont courts Car ce qui donne grand force a la
 <span class="m">pouldre</span> & danger de se crever a la piece cest la longueur de la piece
 pource que la <span class="m">pouldre</span> se brusle toute devant que sortir & la
 Limpetuosite est plus long temps tenue contraincte en une petite
 longue piece quen une gr courte Le canon perrier est co{mmun}em{ent}
 de Sept a huict <span class="ms">pan</span>s de long Il est vray que cest <span class="ms">pan de
 <span class="pl">montpellier</span></span> & non pas <span class="ms">pan de roy</span> qui nest pas usite en la fonte
 de canons pour les faire bons Car le <span class="ms">pan de <span class="pl">montpellier</span></span>
 estant plus de court les canons qui y sont plus proportiones
 sont plus courts aussy & recompensent en espesseur ce la longueur
 quilz auroyent au <span class="ms">pan de roy</span> a quelle mesure ilz se trouveront
 plus longs Mays aussy ilz seroient plus tanvres Lea grand
 cano force du canon perrier pour faire batterie est de 4xx <span class="ms">pas</span>
 
> *at left top margin*
> 
>   Le grand canon a cause
 de la poisanteur
 de sa balle ne porte
 de vollee que mille
 ou xii cens <span class="ms">pas</span>
 sans se reposer &
 faire bon co{mmun}em{ent} il
 faict iii bons
 
> *at left top margin*
> 
>   Le canon perrier
 na pas grand
 portee sinon de
 pres
 
> *at left middle margin*
> 
>   On cognoist la bonne
 ligue dune piece en la
 voyant Car si avecq
 la verdeur quelles
 jectent sur la super
 ficie elles rougissent
 cest a dire quelles
 sont composees de
 suffisante quantite
 de rosette Sinon
 elles ne sont que de
 metal qui se demo{n}stre
 blanchastre Si
 delles mesmes elles ne
 font ceste monstre
 racle & tu verras
 
> *at left bottom margin*
> 
>   La bonne ligue de
 pieces est de <span class="ms">trois pars</span>
 de rosette & une de metal
 fin de la grosse cloche
 ou il y ha plus de
 rosette quen metal de
 petites cloches Le
 metal coste communem{ent}
 xv <span class="cn">lb</span> & la rosette fine
 xv ou xvi
 
> *at left bottom margin*
> 
>   Le pan de <span class="pl">montpellier</span>
 est de six poulces
 de roy qui en
 en emporte deulx
 commungs
 
> *at bottom margin*
> 
>   Il fault pour bien un pointer une piece quelle soict aussy haulte du bort de la gueule que la
 culasse Aultrement on ne pointe pas bien
 
*[continued]*
 
