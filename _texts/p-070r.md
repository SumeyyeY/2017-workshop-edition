---
layout: narrative
title: 070r
identifier: p-070r
folio: 070r
annotation: no
author:
mode: annotated
editor: GR8975 Seminar Participants
rights: Public Domain
materials: [fumee, metal, os dhomme, lescaille de fer, cuivre, salpestre, papier, os de pieds de mouton, pied de bœuf, huile, suif, verre, terre cendree, cendre, laicton, tuf, letton, cire, terre, plomb]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f145.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>070r</a> - - - - - </div>   
*[continued]*
  
Quand tu as moule il est bon de recuire ta forme sur la <span class="m">fumee</span> de la matiere que tu fonds pourceque le gect sempraint de la qualite deu <span class="m">metal</span> qui court apres plus ayseme{nt} en chose qui tient de luy
 
Les <span class="m">os dhomme</span> sont les meilleurs pour gect estant calcines
 
Pour gecter net il fault que ta matiere soict bien chaulde & pour cet effect quand ta matiere est fondue gectes y de <span class="m">lescaille de fer</span> ou en pouldre ou autrem{ent} E car cela eschaufe fort le <span class="m">cuivre</span> & le nettoye de sa graisse Sur la fin quand tu vouldras gecter mects y un peu de <span class="m">salpestre</span> pliant tes additions dans un <span class="m">papier</span> affin que touls ne cognoissent pas ce que tu y mesles
 
Les <span class="m">os de pieds de mouton</span> sont encores meilleurs que ceulx de <span class="m">pied de bœuf</span>
 
L<span class="m">huile</span> & le <span class="m">suif</span> fort fort soufler & le <span class="m">verre</span> pile & le <span class="m">cuivre</span> seul
 
La <span class="m">terre cendree</span> moule fort net
 
La <span class="m">cendre</span> nha pas asses de corps pour soubstenir le <span class="m">cuivre</span>
 
Il est mieulx de ne mesler point les sables mays demplir le chassis dung seul
 
Le <span class="m">laicton</span> est tousjours gras & ne moule pas net on trouve quil vient mieulx estant allie dun quart de <span class="m">cuivre</span> Mays quil soict gecte fort chault
 
Le <span class="m">cuivre</span> vient bien mesle dun peu de <span class="m">metal</span> Mays si tu mesles du <span class="m">metal</span> parmy le <span class="m">laicton</span> il sera encores plus aigre & plus malaise
 
Le sable un peu grosset a plus de corps
 
Le sable de corp rocher est tousjours meilleur qui semble <span class="m">tuf</span> en lopins qui ha beau grain & est fort delie & un peu gras On le pile puys on le deseiche dans une poile sur le foeu jusques a ce quil soit ne fume plus puys on le passe par le tamis double & subtil & on en moule 
 
> *at left middle margin*
> 
>   Le <span class="m">cuivre</span> ou <span class="m">letton</span> ne peult pas venir bien si la medaille nha espoisseur suffisante & si elle ne la donne luy en avecq de la <span class="m">cire</span>
 
> *at left middle margin*
> 
>   Aulcuns gectent par un trou faict au milieu du revers de la medaille
 
> *at left middle margin*
> 
>   Aulcuns voulant gecter grand ouvraige de <span class="m">letton</span> y meslent parmy le sable du <span class="m">verre</span> pile pour donner liaison ala <span class="m">terre</span> Mays il faict soufler Et fault reparer louvraige
 
> *at left bottom margin*
> 
>   On mect bien du <span class="m">plomb</span> parmy un grand ouvraige pour faire courre Mays non pas pour au petit pource quil laisseroit une crasse tout aultour de louvraige
 
*[continued]*
 