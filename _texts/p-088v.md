---
layout: narrative
title: 088v
identifier: p-088v
folio: 088v
annotation: no
author:
mode: annotated
editor: GR8975 Seminar Participants
rights: Public Domain
materials: [sel gemme, mabre, porphire, papier, pierre, eau, plomb, metal, bled orbere, bled, farine]
tools: [manche de chemise]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f182.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>088v</a> - - - - - </div> http://gallica.bnf.fr/ark:/12148/btv1b10500001g/f182.image   

## Sable de <span class="m">sel gemme</span> pulverise et sable de mine subtilie sur le <span class="m">mabre</span>

 
Lun et laultre estant fort subtilies sur le <span class="m">mabre</span> apres les avoyr a sec fort piles & battus dans le mortier Jen ay mesle aultant dun que daultre Et les ayant repasses ensemble sur le <span class="m">porphire</span> & passes par le double tamis ou par <span class="tl">manche de chemise</span> pour mieulx les mesler Je les ay mis dans du <span class="m">papier</span> & poses sur un <span class="m">mabre</span> dans une cave Dans une nuict ilz ont este asses moictes deulx mesme sans les humecter dadvantaige a cause que le <span class="m">sel gemme</span> co{mm}e touts aultres sel se dissoubt a lhumide Jen ay moule fort net a cause que tous deulx estoient fort subtils Ilz veulent estre f asses humides pour bien despouiller
    

## Sable mineral

 
La couleur de blanc et de jaulne nimporte Le tout est quil soict amatonne & comme tire dune pierriere ou roche & tant plus on le prend bas il est meilleur Les singnes de sa bonte est quil soict ainsy amasse et que se tirant en forme de <span class="m">pierre</span> il vienne a lopins & qu mattons qui demonstrent sa liaison & quil nest pas trop maigre
 
Que toutesfoys il soict frangible entre les mains & aye le grain men fort menu & delye & dune mesme sorte Sil nest asses delye tu le peulx passer & subtilier ou par l<span class="m">eau</span> ou par le tamis & quand il ou par le <span class="m">porphire</span> & en ceste sorte sil de maigre il devient co{mm}e gras & bien lie Tu en peulx mouler en sa chassis ou en noyau sans bourre & lessayer avecq du <span class="m">plomb</span> car si en iceluy il ne soufle point & gecte nect il se portera bien aussy au cuyvre Aulcuns disent que les sables gras ne veulent pas le <span class="m">metal</span> gecte trop chault Les <span class="pro">artisans</span> qui travaillent en grand ouvrage & qui pour le gain nont pas besoing de broyer & chercher les curiosites des sables artificiels ont plus de proffict den chercher de tout faict par nature qui aye le grain le plus subtil quil sera possible & pour petit ouvraige ilz le passent seulem{ent} par le tamis Mays ceulx qui travaillent en petit le subtilient & broyent impalpable pourcequil ne leur en faict pas besoing beaucoup
 
> *at left middle margin*
> 
>   Le <span class="m">bled orbere</span> faict une pouldre tanee fort subtile & fort doulce qui estant meslee pourroit mesler mouler fort net Essaye <span class="m">bled</span> en <span class="m">farine</span> brusle a foeu clos
 