---
layout: narrative
title: 062r
identifier: p-062r
folio: 062r
annotation: no
author:
mode: annotated
editor: GR8975 Seminar Participants
rights: Public Domain
materials: [huile, Ocre, cendre, azur, laque, charbon, gomme]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f129.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>062r</a> - - - - - </div> http://gallica.bnf.fr/ark:/12148/btv1b10500001g/f129.image   

## Perspectives

 
Les perspectives sont longues a <span class="m">huile</span> a cause de plusieurs traicts quil fault faire avecq la reigle Et pour ceste cause on les faict communem{ent} a destrempe On prend les poincts a discretion Le principal de ce gist a avoyr la cognoissance du poinct On en faict communem{ent} deulx ou trois quelques fois cinq
    

## <span class="m">Ocre</span>

 
Il sen mect aulx visaiges aulx cheveulx Aulx testes de mort et rochers
    

## Hommes et animaulx esloignes

 
On les faict premierem{ent} a la grossiere de gris ou de pourpre qui est de <span class="m">cendre</span> d<span class="m">azur</span> & de <span class="m">laque</span> Estants secs on rehaulsse & acheve de carnation & autres couleurs & de blanc Et il se montre mieulx & est plustost faict que de blanc & de noir Les armees[illegible] se peignent ainsy
    

## Pourtraire

 
Apres que tu as imprime ton tableau & racle avecq un costeau pour le rendre bien uni Tu commenceras a portraire avecq le plus long <span class="m">charbon</span> que tu pourras car avecq un court tu ne verrois pas si bien ton traict & le ferois grossier Que le <span class="m">charbon</span> aye la poincte desliee & affin de ne la rendre bien tost obtuse & mousse traine la poincte de plat ainsy tu laiguiseras tousjours Tiens aussy ton <span class="m">charbon</span> le plus long que tu pourras & fais le & acoustume toy af a faire le traict leger Car si tu tacoustumes de pourtraire delicatem{ent} avecq le <span class="m">charbon</span> tu feras de mesme avecq les couleurs Et qui est grossier au <span class="m">charbon</span> nest jamais exquis aulx couleurs Et par un traict de <span class="m">charbon</span> les <span class="pro">maistres</span> font jugem{ent} de leurs <span class="pro">aprantis</span> Fais premierem{ent} la circonference de ton pourtraict cest a dire le contour legerem{ent} & sans trop curieulx travail ains hardiment En ce faisant tu taprendras destre <span class="pro">artiste</span> Et sil te fault deffaire quelque chose tu ne perdras pas tant de temps que si tu lavois elaboure Apres recherche tous les traits particuliers & ne te tiens pas trop sur ton tableau Ains par foys recule ten pour mieulx juger de la proportion Apres que le premier dessein te semblera bien resuis tous les traits au pinceau avecq de la rose ou aultre couleur a <span class="m">gomme</span> ou destrempe Ainsi tu travailleras plus seurem{ent} aulx couleurs & avecq moings de peine
 