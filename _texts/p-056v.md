---
layout: narrative
title: 056v
identifier: p-056v
folio: 056v
annotation: no
author:
mode: annotated
editor: GR8975 Seminar Participants
rights: Public Domain
materials: [laque, floree, rosette de gand, mabre, huile, ceruse, blanc de plomb, eau, azur desmail, yvoire, noeuds de sapin, poirier, noyer, boys, bois, scudegrun, azur, toile]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b9059316c/f118.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>056v</a> - - - - - </div> http://gallica.bnf.fr/ark:/12148/btv1b9059316c/f118.item   

## Painctre

 
 La <span class="m">laque</span> &<span class="m">floree</span> <span class="m">rosette de <span class="pl">gand</span></span> & aultres perdent leur couleur & se meurent a lair
 
Tout <span class="m">mabre</span> sur lequel le costeau peult prinquer ne vault rien pour broyer les fines couleurs
 
 La croye na poinct de corps a <span class="m">huile</span> La <span class="m">ceruse</span> y est propre Mays le <span class="m">blanc de plomb</span> plus excellent La <span class="m">ceruse</span> est la plus blanche se broyant premierem{ent} a l<span class="m">eau</span> Et le <span class="m">blanc de plomb</span> grisastre Mays le blanc il prend sa parfaicte blancheur a <span class="m">huile</span>
 
Quand tu broyes tes couleurs nettoyes premierem{ent} bien ta boutique car en marchant si tu excites de la pouldre cela gastera tes couleurs qui ne seront jamays belles si elles ne sont fort be nettes
 
La <span class="m">floree</span> ne se doibt pas mesler avecq l<span class="m">azur desmail</span> ou aultre car elle le faict verd
 
Pour palettes a paindre L<span class="m">yvoire</span> est excellent Les <span class="m">noeuds de sapin</span> Le <span class="m">poirier</span> & si cest <span class="m">noyer</span> prends garde que le fil du <span class="m">boys</span> viene de long
 
L Il fault tousjours imprimer dsur le <span class="m">bois</span> pour y paindre a <span class="m">huile</span> pour boucher les trous & inegalites Et imprimer avecq <span class="m">scudegrun</span> & <span class="m">ceruse</span> destrempee a <span class="m">huile</span> puys adoulcie avecq une plume qui aplanist mieulx que le pinceau Ou bien quand limpression est seiche racler fort avecq un costeau
 
 Pour employer l<span class="m">azur desmail</span> a <span class="m">huile</span> il fault choisir le plus deslie Et pour le subtilier il ne fault pas le broyer car cela le faict blanchir Mays il le fault laver & le plus grossier allant au fonds Choisis celuy qui est au dessus de l<span class="m">eau</span> ou verse l<span class="m">eau</span> trouble par inclination puys amasse l<span class="m">azur</span>
 
> *at left top margin*
> 
>   <span class="pro">Celuy qui faict profession de travailler a <span class="m">huile</span></span> ne travaillera gueres bien a destrempe sil ny ha este bien institue de jeunesse Car la facon de travailler est diverse pourceque lavant le pinceau pour destrempe on le laisse tousjours humide Et au contraire quand on nettoye le pinceau dans l<span class="m">huile</span> pour adoulcir on essuye fort le pinceau Aultrem{ent} le labeur couleroit & seroit bien tost tout desfigure
 
> *at left middle margin*
> 
>   Les <span class="pl">Italiens</span> adoulcissent en hachant avecq un gros pinceau aplaty qui faict des denteleures
 
> *at left middle margin*
> 
>   Et ne couchent pas leur ombre tout dune sorte co{mm}e les <span class="pl">flaments</span> Mays font en hachant le plus cler vers le jour puys un plus obscur apres & en fin un plus noir pour faire mieulx gecter & eslever
 
> *at left bottom margin*
> 
>   A destrempe ne mesle point tes couleurs diverses ensemble Mays car cela les faict mourir Mays employes les chascune a part Et affin quelles ne seichent & que tu ayes loisir dadoulcir mouille le revers de la <span class="m">toile</span>
 
*[continued]*
 