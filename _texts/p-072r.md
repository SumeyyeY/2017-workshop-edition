---
layout: narrative
title: 072r
identifier: p-072r
folio: 072r
annotation: no
author:
mode: annotated
editor: GR8975 Seminar Participants
rights: Public Domain
materials: [plomb, testes de cloux, fers de cheval, antimoine, cuivre, mabre, vin, racine dorme, letton, tuile, fer, charbons, persicaire, sel]
tools: [souflets]
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f149.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>072r</a> - - - - - </div> http://gallica.bnf.fr/ark:/12148/btv1b10500001g/f149.item   

## L{ett}res dimprimeur

 
Ceulx qui les font meslent parmy le <span class="m">plomb</span> des clous <span class="m">testes de cloux</span> & vieulx <span class="m">fers de cheval</span> & <span class="m">antimoine</span> qui faict fondre le tout ceste composition est ferme pour limpression & tient coup Elle coule et est bonne pour gecter en <span class="m">plomb</span>.
   

## Gecter en <span class="m">cuivre</span>

 
Il fault que le chassis soict bien uny & quil sadiouxte bien esgallem{ent} sur la planche ou il est assis affin quil tienne ferme & ne varie point quand on moule Il fault que le sable soict propre & bien choisi et bien recuit & pulverise fort subtillem{ent} sur le <span class="m">mabre</span> pour celuy que tu veulx premierem{ent} mectre sur la medaille Et quen moulant tu presses fort Garde toy dhuiler ta medaille Car cela feroit soufler Recuits lentem{ent} et recuits bien & laisse refroidir humecte ton sable avecq <span class="m">vin</span> bouilly avecq <span class="m">racine dorme</span> Et gecte <span class="m">letton</span> qui vient bien / scavoir de la matiere de trebuschets et choses semblables tanvres Fais ton gect large & encores quil ne soict gueres espes il nen sera pas pire Mays quil entre bien dans le moule Gecte par le pied de la medaille Affin que le visage plus loing de la chaleur vienne mieulx & plus adoulcy de la violente chaleur Et si ton chassis nha poinct de souspirails fais en qu dans le sable qui viennent des cantons de la piece se rendre dans le gect Gecte fort chault ce que tu cognoistras quand tu gecteras un peu de la matiere reservee dans celle qui desja est fobien fondue & si elle se fond incontinent Cest signe quelle est bien chaulde Lors vigore la chaleur de ton fourneau avecq les <span class="tl">souflets</span> de bonne grandeur Tenant la bouche du fourneau bien couverte de quelque cuivrgrosse <span class="m">tuile</span> ou aultre chose semblable Qui doibt estre bien rouge plus tost que tu gectes Quand tu vouldras gecter Ayes tes molletes bien rouges & le <span class="m">fer</span> crochu aussy pour nettoyer les <span class="m">charbons</span> qui sont dans ta matiere Ayant gecte frotte avecq une grattebroisse de <span class="m">letton</span> ton ouvrage La molee des gros ciseaulx & grands cousteaulx est fort bonne pour le <span class="m">cuivre</span>
 
> *at left middle margin*
> 
>   On tient pour grand secret dy mectre de la <span class="m">persicaire</span> qui les rend doulx co{mm}e <span class="m">plomb</span>. Essaye den tirer le <span class="m">sel</span>
