---
layout: narrative
title: 094r
identifier: p-094r
folio: 094r
annotation: no
author:
mode: annotated
editor: GR8975 Seminar Participants
rights: Public Domain
materials: [fer, bois, colle, cire gommee, cire, poix, rousine, soye, peau de chien, filet, filets, peau de chien de mer, or, argent, velours, peau, eau fort]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f193.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>094r</a> - - - - - </div> http://gallica.bnf.fr/ark:/12148/btv1b10500001g/f193.image   

## <span class="pro">Fourbisseur</span>

 
Les parties dune espee sont la ribleure la queue de lespee ce qui vient apres est le talon le reste est le bame les costes sont le tranchant & la poincte Aulcunes lames sont a vive areste qui ont une seule coste eslevee au milieu & tout du long Et sont aisees a rompre Les aultres lames sapellent a trois mouleures ou trois monteures qui ont bien une elevation au milieu mays elle est platte co{mm}e si cestoit une vive areste aplatie Et s ceulx cy sont les plus asseurees Les autres sont sapellent canellees qui par le milieu sont encochees & quand cest tout du long elles sont aussy aisees a rompre que les vive areste & sont plus malaisees a fourbir a cause que la fustee ny peult pas entrer Mays on en faict une expres qui est estroicte
 
De la garde de lespee est le pommeau les branches de la garde & le pontet qui est ceste lame de <span class="m">fer</span> qui ferme la branche qui est au bout du talon pour empescher que les estocades ne glissent dans la garde Les aneaulx sont ces deulx branches en demy rond qui prenent despuys loeil de la garde jusques a la branche du pontet La branche qui croise la garde sappelle le corps Et cest escusson par ou entre la guene de lespee et auquel se rendent & tiennent toutes les branches sapelle loeil de la garde
 
Il sensuict le <span class="m">bois</span> de la poignee lequel on <span class="m">colle</span> ou selon les plus propres de la <span class="m">cire gommee</span> qui est <span class="m">cire</span> & <span class="m">poix</span> pourceque la <span class="m">rousine</span> seroit trop dure Il la chaufent legerement puys en frottent le <span class="m">bois</span> de la poignee affin que la <span class="m">soye</span> si grippe ou le fil aultrement quand un fil se defferoit tout se d romproit incontinent Au fil de <span class="m">fer</span> ou <span class="m">peau de chien</span> on y mect aussy de la <span class="m">colle</span> La garniture de qui se mect sur le <span class="m">bois</span> de qui est de <span class="m">soye</span> ou de <span class="m">filet</span> sapelle le cordon qui se faict a deulx tro ou trois <span class="m">filets</span> tournes retors au rouet ou 4 si la <span class="m">soye</span> est deliee Le cordon un peu grosset tient mieulx Larrest qui se faict aussy de <span class="m">soye</span> aulx deulx bouts de la poignee sappellent les boutons
 
Il se faict des poignees de <span class="m">soye</span> de <span class="m">peau de chien de mer</span> de fil de <span class="m">fer</span> recuit de fil d<span class="m">or</span> & d<span class="m">argent</span> fin & faulx & de <span class="m">velours</span> Le fil de <span class="m">fer</span> est de moindre prix & le plus durable Apres est celle de <span class="m">soye</span> si on nest en commodite pres de la mer pour recouvrer de la <span class="m">peau de chien</span> qui est bien comode Por La belle <span class="m">peau</span> coste cinquante ou lx s{ous} & sen faict 4 ou cinq douzaines de poignees Ceste cy donne bonne prise encores que la main sue Pour la mectre en besoigne si elle est trop dure On la faict tremper une heure ou deux en <span class="m">eau fort</span> peu tiede Car si elle estoit trop chaulde elle cuiroit & gasteroit la <span class="m">peau</span> Elle se coust avecq fil noir
 
> *at left middle margin*
> 
>   https://drive.google.com/open?id=0B9—oNrvWdlO5YTlFNHRBSVRrOEU  
 
*[continued]*
 