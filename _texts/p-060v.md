---
layout: narrative
title: 060v
identifier: p-060v
folio: 060v
annotation: no
author:
mode: annotated
editor: GR8975 Seminar Participants
rights: Public Domain
materials: [huile de tourmentine blanc, termentine, mastic, eau de vye, tourmentine, huile blanc de tourmentine, tour mentine, eau de savon, urine, vin blanc, Huile daspic, huile, huile sur le daspic, boys, bois, bistre]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b9059316c/f126.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>060v</a> - - - - - </div> http://gallica.bnf.fr/ark:/12148/btv1b9059316c/f126.item   

## Vernis sec en une heure

 
P{rens}<span class="m">huile de tourmentine blanc</span> & <span class="m">termentine</span> & <span class="m">mastic</span> pulverise & passe subtillem{ent} par un tamis & fais bouillir ensemble remua{n}t tousjours avecq un baston jusques a ce quil soict sec Et mects parmy pour deulx liards de bonne <span class="m">eau de vye</span> Et si tu tires la larme de <span class="m">mastic</span> il sera plus blanc & plus cler Il nest point besoing dy mectre de la <span class="m">tourmentine</span> Mays seulem{ent} de son <span class="m">huile blanc de tourmentine</span> & du <span class="m">mastic</span> pulverise a discretion jusques a ce quil aye asses de corps
> *Figure*
> <a href="+" target="_blank"><img src="https://cu-mkp.github.io/GR8975-edition/assets/photo-icon.png" alt="Figure" style="display:inline-block; margin-bottom:-3px;"/></a>

 
> *at left top margin*
> 
>   
> *Figure*
> <a href="+" target="_blank"><img src="https://cu-mkp.github.io/GR8975-edition/assets/photo-icon.png" alt="Figure" style="display:inline-block; margin-bottom:-3px;"/></a>
 Ce quon cognoist quand estant mis sur un costeau au vent il ne coule point Cestuy cy est excellent pour tableaulx et est sec en une heure et ne grippe point co{mm}e celuy de <span class="m">tour mentine</span>
    

## Laver les tableaulx

 
Aulcuns les lavent avecq <span class="m">eau de savon</span> aultres avecq <span class="m">urine</span> aultres avecq <span class="m">vin blanc</span> car la pouldre gaste les couleurs
 
> *at left middle margin*
> 
>    

## <span class="m">Huile daspic</span>

 
Il nen fault pas mectre parmy les couleurs car il est si brusc et penetrant quil faict escailler les couleurs qui apres se deffont Et pour ceste cause les <span class="pro">painctres</span> lemployent a nettoyer leurs pinceaulx a <span class="m">huile</span> quand ilz se sont faicts durs Car il les rend mols & nets incontinent penetrant la couleur seiche qui les empaste Les <span class="pro">painctres</span> aussy envieulx quelque fois de la besoigne entreprise par un aultre secretement le soir versent quelques gouttes d<span class="m">huile sur le daspic</span> sur le bord den hault du tableau de sorte que coulant en bas il faict une tache qui penetre jusques au <span class="m">boys</span> & faict deffaire les couleurs de sorte que pour faire louvrage uny & dun mesme contexte ilz sont contraincts de reffaire tout Et ainsy perdent a leur besoigne

   

## Couleur de <span class="m">bois</span>

 
On donne une couche de <span class="m">bistre</span> puys une main de vernis
   

## Labeur des <span class="pl">flamens</span>

 
Ils font tous leurs ouvrages a <span class="m">huile</span> avecq la poincte du pinceau a f la facon des bons enlumineurs et broyent leurs couleurs fort subtillement se gardent de la poulsiere et nettoyent souvent leur pinceau des bouts de poil que quelque fois ilz laissent pource que cela demeurant sur louvrage il cela il empescheroit de travailler nettement dequoy il sont fort curieux En ceste sorte leur labeur se monstre fort adoulcy Mesmem{ent} en petit ouvrage en quoy il fault employer plus de diligence pource quil se voict de plus pres Ils achevent communem le front puys les yeulx apres le nes en fin la bouche et le reste Mays ilz ne font pas comme quelques uns qui fo couchent deulx ou trois carnations differentes lune jaulnastre & lautre obscure pourceque les couleurs tousjours se meslent & en fin se meurent Seulement ilz [illegible] font proprem leur impression

*[continued]*
 