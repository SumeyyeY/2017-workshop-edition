---
layout: narrative
title: 083v
identifier: p-083v
folio: 083v
annotation: no
author:
mode: annotated
editor: GR8975 Seminar Participants
rights: Public Domain
materials: [eau, axunge de verre, cendres, vitriol, couperoses, cuivre letton, metal, vinaigre, vin, charbon de saule, charbon]
tools: []
plants: []
animals: []
---

<div class="folio" align="center">- - - - - <a href="http://gallica.bnf.fr/ark:/12148/btv1b10500001g/f172.item" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>083v</a> - - - - - </div> http://gallica.bnf.fr/ark:/12148/btv1b10500001g/f172.item   

## Forme de mouler excellente avecq <span class="m">eau</span>

 
Fais dissouldre en lieu humide de l<span class="m">axunge de verre</span> Et puys pose ceste <span class="m">eau</span> sur ce que tu veulx mouler layant entourne dun cercle Et le poses a coaguler sur <span class="m">cendres</span> chauldes Fais de mesme du <span class="m">vitriol</span> & <span class="m">couperoses</span> qui estant fort calcines & reduits en <span class="m">eau</span>
    

## Mouler de relief dune part et creux de laultre

 
Il en fault gecter deulx pieces de <span class="m">cuivre letton</span> ou <span class="m">metal</span> semblable fort nettes Et puys quand tu auras moule le cave dans le sable Laisse la figure de <span class="m">metal</span> que tus as moulee dans le chassis sans la bouger de sa place Et gecte & sil na asses despesseur presse un peu & enfonce dans le chassis la figure
 
 Il est bon de mouler tousjours les visages non pas du coste du gect mays la teste en bas pourceque la force de la matiere est a lantree de la medaille & la ou est la force la crasse & ordure sy retire Et en ceste sorte si tu moulois le visaige vers le gect quelque ordure si pourroit trouver & il vault mieulx quelle se trouve au vestement qui se peult mieulx reparer
 
 Le <span class="m">vinaigre</span> est mieulx pour humecter que le <span class="m">vin</span> Il fault que le chassis soict bien uny et esgal aultrem{ent} Et que le gect soi co{mm}e tu presses dun coste il sesleve de laultre
 
 Cest pourquoy la presse est meilleure car elle serre uniment & plus que les mains Et faict que le sable grossier qui est humide co{mmun}ique de son humidite au sable doulx & subtil qui est saulpouldre & ponce sec sur la medaille
 
 Quand tu moules laisses tousjours v{ost}re medaille dans lung des chassis Est sans la remuer pourceque si ton cave nest pas moule bien net Tu luy peulx remectre justem{ent} par le moyen des chevilles qui le garderont de varier Mays ponce premierem{ent} ta medaille de <span class="m">charbon de saule</span> fort subtil & se et apres la nettoye Car cela la desgraisse & faict quapres elle se despouille mieulx
 
 Ne frappe pas en moulant car cela estonne le chassis & le sable
    
> *at left middle margin*
> 
> Souflets
 
 Pour fondre a souflets & advancer ta fonte & gecter aussy plus chault po ne pose pas tes souflets bas vers le pied du fourneau de peur que quelque <span class="m">charbon</span> ny tu entre Mets les presque dessoubs la grille Il est bon que ton four a vent soit en lieu aire affin que le vent fasse mieulx chaufer & quil soict bien essuit & recuit Il fault bien boucher les portes du four & quil ny aye que lentree de la tuelle des souflets Et sur la fin il fault donner fort de chasse co{mm}e au commancem{ent} tu soufleras lentem{ent}
 